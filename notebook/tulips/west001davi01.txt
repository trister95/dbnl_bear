DAVIDS PSALMEN, In Neder-duytsche Rymen gestelt door I. WESTERBAEN, Ridder &c.

[illustratie]

Anthonÿ Tongerlo excudit.

Davids Psalmen in Nederduytsche Rijmen gestelt door Jacob Westerbaen, Ridder, Heer van Brandwijck ende Gybland, &c.

Op de selfde wijsen ende getal van Zang-versen, als die in de Fransche ende Nederlantsche Gereformeerde Kercken werden gesongen.

Mitsgaeders

Eenige Lofsangen ende Gebeden, &c.

In ’s Gravenhage,

Gedruckt by Anthony ende Iohannes Tongerloo

Boeckverkoopers Anno 1655.

Aen den Leser ende Zanger.

Goedgunstige Leser ende Zanger,

GElijck het in de Gereformeerde Kercken gebruyckelijck is dat de gemeynte voor ende nae de Predicatie yets zinge uyt de Psalmen van den Konincklijcken Propheet David, so werdender oock veele onder de selve gevonden die haer beklaegen dat de Nederduytsche Kercke, ten tijde van de Reformatie, tot het dichten van haere Psalmen so armen dichter heeft gehad aen Petr. Dathenus: te meer, om dat het geen eens in gebruyck gekoomen is, seer bezwaerlick kan weg-genoomen of verandert werden, bysonder in die dingen die den Godsdienst eenighsins aengaen, daer alle nieuwigheyd, of in’t minsten yets daer ontrent te willen veranderen, verdacht is: waerom oock de Psalmen van gemelte Datheen, hoe slecht van maecksel dat sy zijn, de Kerck wel sullen inhouden, schoon sommige wel wenschen dat sy Datheen en uyt de kercken gedreven waren. Evenwel om dat sy van veele werden ge-

keurt voor een erbarmelijck werck ende in het leesen ende singen stooten en ongemackelijck zijn, gelijck een paert dat tegen den man draeft, zijnde doorgaens teghen de dichtmaet, ende voorts vol lappen en stopwoorden van reyn, certeyn, eenpaer, fijn, bloot ende diergelijcke behulpselen om het rijm te vinden: So hebben sich veele over langh (die de Fransche taele verstaen) gedient van het Fransche Psalmboeck, gelijcker noch veele doen, niet alleen om te leesen ende eenige der selver van buyten te leeren, maer selfs onder het singhen in de Nederduytsche Kercke te gebruycken. De Heer van St. Aldegonde heeft naderhand de gemelte Psalmen uyt den Hebreeuschen text overgeset ende die mede in duytsche rijmen op de gebruyckelijcke wijzen gestelt. In de Voor-reden aen den Lezer seyt hy, dat Petrus Dathenus dickmaels in zijn leven bekent heeft zijne Psalmen met grooten haest gemaect ende als een ontijdige geboorte hem afgedrongen te zijn geweest, Oock, dat hy somwijlen vrymoedig seyde dat hy grootelijcks wenschte dat de Aldegondische in de gemeynten wierden aengenoomen, maer dat

is also niet uytgevallen: hoewel genoegh te sien is uyt de voornoemde Voor-reden het oog-merck vande Heer van St. Aldegonde of ten minsten sijn Ed. meyninge geweest te zijn dat het so uytvallen soude, datmen de sijne in de Gemeynte soude hebben aenghenomen. Sommige hebbense oock so om te lesen als om te singen in de Kerck gebruyct. De groote langduyrigen arbeyd, moeyte ende neerstigheyd die hy seyt tot dit werck gedaen te hebben, ende die hy by ygelijc Christen-mens, die in de H. Schrift ende in het dichten ervaeren is, meynt lichtelijck te kunnen afgemeeten werden, verdient haren loon en danck: Maer (dat geseyt zy sonder quetsinghe van so aensienelijcken man) behalven dat dat werck niet heel vry en is van saen, planteyt, &c. So is oock die oude maniere van spreecken van du bist, du hebst, du sulst, du geefst, du gaetst, du staetst, &c. welcke hy gebruyckt ende voor de beste keurt, by den meesten niet aengenoomen noch aengenaem gevonden, als in onsen gemeenen ommegangh en in spreecken en schrijven ongebruyckelijck.

By laeter tijd, ende als de Nederduytsche

Rijm-konst mede in haer kracht was, hebben wy gekregen de Uytbreydinge over den Psalter Davids van D. Camphuysen, mede op de wijzen van de gebruyckelijcke Psalmen gedicht. Deze uytbreydinge is een treffelick werck, maer die het in de Kerk onder het singen wil gebruycken vind sich verlegen door het ongelick getal van zang-versen der Dathenische en Camphuysense Psalmen. Dit ongemack heeftmen willen wegh nemen met eenige zang-versen in het laetst-gedruckte Psalmboeck van D. Camphuysen uyt te kippen tot het getal toe van de gebruyckelijcke ende heeft die aldaer geteykent op de kant met duytsch Cijfer getal van j ij. iij. iiij. v. ende so voorts, maer al komt dan het getal van de zangh-versen met de Dathenische over een, so valt het evenwel verminckt ende gebrooken werck ende men mist het vervolgh van den text en sin, door het geen dat onder weegh werd overgeslaegen. Oock is dat werck van yders begrip niet, om dat den stijl van dese Uytbreydinge doorgaens kort, beknopt, bondig vol sinne-spreucken, wijse lessen en leerin-

gen is, ende somtijds wat gedrongen door het besnoeyen van woorden en syllaben, ende meest al niet te lesen als met groote opmerking en aendacht, somen de kracht en pit van saeken en seggen te recht verstaen en smaecken sal: Maer gelijck dit werck niet en is van yder een te gebruycken, so vind het sijne waerde by den verstandigen ende die des stofs ende kunsts machtig en kundig sijn. Het is geen melck noch bloem-pap, maer vaste spijs met zeenuwen en spieren ende voor elck een niet te kaeuwen, ende daerom, als mede om de ongelijckheyd der zangversen, niet wel dienstigh tot het algemeyn gebruyck so in de Kercke als voor elck in’t bysonder.

In den Iaere xvjc. acht ende veertig heeft den Heer Advocaet Fiscael Boey de gemelte Psalmen Davids mede uytgegeven, door hem gerijmt op de selve wijsen ende evenwel gelijck getal van versen als de Fransche ende die van P. Dathenus sijn, seer bequaem (so voor op den Tytel staet) om in de Gereformeerde Kercken, sonder verhinderinge gebruyckt te werden, ende, gelijck sijne E. my ontrent het

uytgeven der selver heeft geseyt, had hy sich veel daer aen laeten gelegen sijn dat hy de woorden van de nieuwe Oversettinge volgen ende sijne versen, daer ende so verre als het doenlijck was, daer af stellen mochte. Maer of daer so veel aen gelegen is alsmen dichten wil weet ick niet: Dit meyn ick te weeten, dat het wel gebeurt dat de gedichten wat slap ende zeenuw-loos vallen ende niet en hebben den aert, die sy vereysschen, als sy al te seer gelijcken aen den ongebonden stijl, die men prosa noemt; oock weet ick, dat, daermen sich gedwongen siet soodaenigen getal van regelen te moeten uytleveren als een ander voor heen heeft geschreven, dat, seg ick, men daer met den text somtijds verre te kort komt, ende, hoe naeu beset en besorght dat men sijn wil om de eygen woorden van den overgesetten text te houden, dat men oock veel van sijn eygen woorden daer by doet ende doen moet, dewijle de zangh-versen doorgaens grooter ende langer zijn als de versen van den text. Ende of de welgemelte Heer Fiscael dit werck al meynde gehandelt te hebben op

de beste wijse ende so het behoorde, so gelove ick nochtans dat sijne E. dat genoegen niet en heeft behouden dat hy eerstmael daer in had, dewijl ick noch onlanx uyt sijne E. heb verstaen dat hy sijne voorsz. Psalmen daer nae so heeft verandert dat sy haer selven nu niet en gelijckenen ende gansch een nieuw werck schijnen te zijn, het welck noch onder sijne E. is berustende. De dicht-stijl gelijck sijne E. seer wel weet, moet vry anders sijn als de gemeene ongebonde, ende vereyscht, beneffens goede stellinge, kracht ende cieraed van woorden en aert van seggen om den leser te leyden en te voeren, als’t pas geeft, daer men hem hebben wil: tot lacchen, schreyen, aendacht, ootmoedigheyd, berouw, medelijden, liefde, haet, gramschap, ende dierghelijcke beweegingen en herts-tochten: Ende gelijck de gemeyne ongebonde manier van schrijven of spreecken den dicht-stijl niet en voeght, so bestaet die oock niet (gelijck sommige verkeerdelijck oordeelen) in een reden of uytspraeck, die door gesochte en bearbeyde hardigheydt en duysterheydt

zwaer om te verstaen ende als een gestaedige pijn-banck voor den leser is, en alsins opgezwollen, vol wind en hovaerdy van vreemde galmen en toonen: maer die meest met eenvoudige en naturelicke schoonheyd pronckt, altijds geschickt en gepast nae de stoffe die men voor heeft, nae dat die hoog, middelbaer of laegh is. Sommige willen altijd vliegen en hoogh draeven, oock daer het gevoegelijcker ende met de natuyr van de saecke beter over een komende waer, by der aerde te kruypen of sacht te stappen, ende maecken door de gestaedige opgeblaesentheyd haer werck onaengenaem en walgelijck. Grandis, seyt Petronius, et, ut ita dicam, pudica oratio non est maculosa nec turgida, sed naturali pulchritudine exurgit: Ende de Pôezy moet aengemerckt werden als een Ionckvrouw in de welcke de naturelijcke ende ongesochte schoonheyd meest te prijsen is, die door weynigh verciersel een fraeyer zwier kan gegeven werden, so dat sy oogen bekooren en herten innemen kan, daer in tegendeel een aengesicht dat door al te veel konst met pot en pinseel,

smeer en verw, plaester en mouches is opgetoyt, verdacht ende walgelijck valt.

Sommige hebben voor best geoordeelt de Psalmen der Gereformeerde Nederduytsche Kercken noch eens te reformeren ende die op beter voeten en maet te brengen, ende hebben Petrum Dathenum onder handen genomen ende hem verlapt, verklutst en verketelboet, ende op haere aenbeelden (den een wat min d’andre wat meer) geholpen en versmeedt. Onder dese stelt sich D. Iacobus Revius, Regent van het Collegie der H. Theologie tot Leyden, ende heeft daer oock een proef af willen nemen, seggende in sijne Voor-reden, dese middel voor de sachtste ende beste altijd gehouden te hebben, als dewelcke den minsten aenstoot soude geven ende also lichtelijckst aengenoomen werden, Maer oock seyt sijne Eerw. vorder, te moeten bekennen dat hy in dit werck getreden zynde bevond vry wat meer daer toe te behooren dan hy sich in den aenvangh had ingebeelt, ende dat door de herstellinge der lamme en losse leden van Datheni gedicht, oock door het weghnemen van stop-woorden en diergelijcke, de saecke weynigh gehol-

pen was, also met eenen op de verbetering van den sin ende op een vaste ende niet min vloeyende saemenstellinge moste gelet werden, waeromme hy oock seyt te meer vryheyd in’t veranderen genoomen te hebben &c. gelijck oock dit werck van D. Revius by nae een nieuw ende een heel ander werck is als dat van Dathenus, het welck hy evenwel wil doen passeren onder den naem van Datheni Psalmen om te beter aengenomen te werden.

Daer na heeft Christiaen van Heule Dathenum oock vercalefaetert, maer niet soo wijd en breed gegaen als welghemelte D. Revius (die hy even-wel so vry wat ontleent heeft) ende heeft sijns bedunckens (so in de voor-reden geseyt werd) so weynich verandert in de gemeyne Psalmen als de smaeckelijckheyd onses tegenwoordigen tijdts soude mogen lijden ende in de vreemde ende onbekende wijsen wat meer op de verbetering gedrongen, maer de psalmen die op het eynde der regelen tegen den zangh bedicht sijn (als Psalm. 20. 29. 47. 48. 75. 85. 99. 122. 135. 148. daer geen verbeteringe kon dienen om bequamelijck gelesen of gesongen te werden) Dathenus werck heel moeten voorby gaen.

So soude voornoemde van Heule over een gedeelte van Datheni Psalmen maer de roffel hebben laten gaen, over sommige de gerf-schaef, ende, daer het schaven niet helpen kon ende het hout vuyrigh en spintigh was, eenige heel wegh gehackt ende van het sijne in de plaetse gevoeght. Of nu dusdaenig lap-werck ende sulcke oud-maecke-nieuwe Psalmen in de Kercke in te voeren de sachtste ende beste middel van veranderinge zy of niet, dat laet ick in sijn waerde.

De Heer Iohan de Brune, Pensionaris van Zeeland, heeft goed gevonden dit werck der Psalmen heel anders te handelen als van yemand anders oyt was gedaen of gedacht te doen, Ende hadde (so sijne A. schrijft in sekere Voor-reden; gestelt voor sijne Psalmen so die voor de tweede mael sijn uytgegeven) met onvermoeyelijcken arbeyd de grondpsalmen van woord tot woord sonder kreucke of mincke, op de gewoonelijcke zangen gebracht, ende sijn by hem uytgegeven in den jaere 1644. Dit nieuwe zangh-werck was ongerijmt, ende quam quansuys over een met de gewoonelijcke zangen door een gelijck ge-

tal van syllaben die de regelen wederzijds hadden, maer hadden voorts noch maet noch voeten, so dat het op de maet van versen niet konde gelesen werden, noch oock sonder horten en stooten gesongen, om dat het doorgaens gingh tegen de maet met rijsende toonen, daerse daelen, ende daelende, daerse rijsen moeten, so dat vele lange syllaben kort ende korte langh wierden uytgegalmt. Dit voorsz. nieuwe werck noemt sijne A. in de voornoemde Voor-reden sijne eerste beer-lompe, ende naederhand is desen ongeleckten beer, nae veel leckery en afleckingh (gelijck sijne A. seyt in de toeeygeninge aen de H. H. Staeten van Zeeland) tot sodanigen schepsel uytgedegen, gelijck hy dat in den Iaere 1650. op een nieuw voor den dagh gebracht ende tot yders gebruyck geveylt en voor gedaen heeft, hebbende daer ondertusschen voeten aen gemaeckt, ende den toon en vloeyende maete, die haer ontbrack ende onvindbaer scheen te wesen, eyntelijck na groote moeyte ende veele naegel-beeten gevonden, maer heeftse voorts ongerijmt gelaeten. Dit Dichten met rymeloose regelen is den Thoneel-stijl

der Italiaenen, ende dese maniere in geval van vertaelinge seyt de Heer van Zuylichem (in zijne Vermaninge voor yets overgesets uyt Pastor fido aen het eynde sijner Ledige Vuren) den minsten afbreuck van aert ende waerheyd te doen. Ick heb het mede wel eer in een goed gedeelte van den selven Pastor besocht ende vond het licht dien sleur te volgen ende ick behoefde mijne nagelen niet veel te byten om sodaenigh rymeloos gedicht te vinden, dat met wat schicken en herschicken der woorden haest op sijn maet gebraght werdt, doch had mijne redenen die my sulx niet smaecken deen. Men kan so de woorden wel best behouden, maer, gelijck de gemelte Heer van Zuylichem mede aldaer seyt, daermen te scherp op de woorden staet daer verdwijnt den geest van den uytspraeck, ende wat is doch een gedichte daer geen geest in is? Verschaelde en verwaeyde wijn is smaeckeloos en ongheacht by den geenen die den frisschen en rijsenden kennen, die de hersenen en het hert verquickt en ontvonckt als men maer sijn neus in het glas

steeckt. Oock dunckt my datmen de ruymte wel wat neemen kan in yets over te setten sonder dat de waerheyd geweld lyde als mede, dat dit zangh-werck niet en behoort te bestaen in een eenvoudige vertaeling op toon en maet ghebracht sonder rymen (welck rymen nochtans de stijl van de Nederlantsche dicht-kunst is ende veel tot de bevalligheden van de gedichten aen de ooren geven kan) maer in een aerdighe welgerymde Navolginge in onse taele van’t geene de Psalmist in de sijne op seeckere zanghen gestelt of door sijne Zangh-Meesters doen stellen heeft; Ende gelijck alle taelen haer eygenschappen van woorden en spreecken hebben, die hare kracht ende bevalligheden verliesen als sy in een andere (daer die ongebruyckelijck ende in onse taele als onduytsch sijn) van woord tot woord werden overgeset: So moet oock die geene, die sodaenige navolginge voorneemt, den sin en de meyninge van ’tgeen hy navolgen wil wel soecken te verstaen ende die verstaen hebbende so is het sijn werck den selven

klaer ende cierlijck in sijne taele uyt te drucken door sodanighe woorden en manieren van spreecken als in deselvige naturelijckste ende de gevoeghelijcxste na de stoffe zijn, ende moet sich niet al te superstitieuselijck ontsien het selve oock hier en daer door een paraphrase of wat breeder uytbreydinge of omschrijvinge te doen. Wat voorts aengaet het gebruyck der Psalmen des Heeren de Bru e in de Kerck onder het singhen der anderen, also hy seyt deselve wel een derde part, min of meer, korter te vallen als die van Dathenus, daer toe wijst sijne A. in de voorgemelte Voorreden een middel aen: maer hoe gevoegelijck die zy of niet sal den Zanger best in het singen ende gebruyck van dien gewaer werden. Hy sal bevinden dat hy de Psalmen van Dathenus en dese altijts te samen te Kerck sal moeten dragen, ende dat hy geen Pause uyt dese sal kunnen uytsingen of hy sal (de wijle daer altijd te kort komt) als hy met die van den H. de Brune (gelijck hy aldaer seyt) ten eynde is, aen de overzijde van Dathenus Psalmen terstond moeten sien

ende luysteren na de zanghwoorden der gener die by hem sitten om te weten waer de gemeynte is, en dan met haer moeten voort singen ende also een stuck van Datheni Psalmen aen de sijne knoopen om met de gemeynte te eyndigen, of sal sijne laetste vers tweemael moeten singhen. Oock sal den Zanger bevinden dat dit laetste middel niet en kan werden gepractiseert in verscheyde Psalmen, als, by exempel, den tweeden, sevensten, elfsten, ende veele anderen in dewelcke de laetste Zanghvers in de Fransche ende Dathenische Psalmen niet heel uytgemaeckt is, als oock niet in den Cxix. daer yeder letter in de gebruyckelijcke Psalmen van vier Zanghversen is, ende vele in de sijne maer van derd’half. Dese ondoenlijckheyd sal hy in verscheyde andere oock ontmoeten: Ende wat aengaet het eerste middel, dat mochte de eere zijner Psalmen wel nadeeligh sijn. Die het in de Kerck met Dathenus houden souden haer lichtelijck op de volmaecktheyd van de hare verhovaerdigen, als sy saegen dat de Brunisten, die haer nieuwe Psalmen mede ter Kercke

hadden gebraght, daer mede niet te recht ende met de gemeynte niet ten eynde zang konden geraecken of sy mosten de Psalmen van Dathenus te hulpe nemen ende weder keeren tot het gene sy verlaeten en daer sy van gewalght ende die sy gelijck als uytgespogen hadden, ende van welcker ellendighe gebreckelijckheyd, onduytsche taele, jammerlijck gedicht, onnutte stopwoorden, ingelaschte stucken, grooter dickwils als het laecken &c. De welgemelte Heere de Brune, so openbaer spreeckt in sijn Voorreden aen den Christelijcken Zanger of Lezer, ghestelt voor sijne Psalmen, so die by hem voor de eerstemael sijn uytgegeven.

Gelijck dan dit Psalm dichten in de Nederduytsche taele op verscheyden tijden sommiger Dichteren oeffening is geweest ende als noch is, so had ick mede over eenige jaren dit werck begonnen: maer om dat ick metter tijd verder daer in kom ende meer zwarigheyd zagh, als ick om ’tselve wel te doen my maghtigh kende, so is het blijven leggen.

Mijn oogh-merck was niet (mijne eerzucht gingh oock noyt so verre) de kerck in te krijgen: even-wel had ick goed gevonden voor mijn eygen gebruyck my te binden niet alleen aen de dichtmaet ende de wijsen (dat weynigh is) maer oock aen het selve getal van Zangh versen, so als de Psalmen in de Fransche ende Nederduytsche Kercken gesongen werden. Hier door vond ick my beslooten in een bepaelt perck ende niet ruymer noch naeuwer te moghen gaen als mijn voorbeeld my wees. Voorts stond my wel te letten op den sin des Propheets ende die wel te verstaen. Hier toe diende ick my wel van de nieuwe oversettinge des Bibels, gedaen nae den Hebreeuschen Text: maer al sijn de woorden aldaer duytsch so valt even-wel de sin der selver op veele plaetsen duyster, om dat het Hebreeusch-duytsch is, of verduytscht Hebreeusch, dat om de eygene maniere van spreecken in die taele als het van woord tot woord is vertaelt noch wel duyster blijven kan, ende so valt het daer benevens noch veeltijds swaer te

kunnen uytvinden hoe hier en daer den text aen een hanght: in voegen datmen hier niet alleen een tolck maer oock somtijds noch een uytlegger om het vertolckte te verstaen van nooden heeft. Hier toe kon ick gebruycken de boecken der geener die daer haer werck van ghemaeckt hebben: maer gelijck de oversetters niet altijdts over een koomen, so sijn de uytleggers al mede hier en daer verscheyden. Onder dese heb ick my gedient van de uytleggingen van wijlen de Heeren Emanuel Tremellius ende Franciscus Iunius, twee vermaerde mannen onder de Gereformeerde Leeraers, die het oude Testament uyt de Hebreeusche in de Latijnsche spraecke mede hebben overgeset. Oock heb hier over nagesien het geene de Heere Hugo de Groot op de Psalmen hier en daer heeft aengeteyckent, die wy weten een man geweest te sijn, die behalven sijne uytsteekende geleertheyd en kennisse van saecken, oock groote kennisse van taelen heeft ghehadt. Wel is waer dat hy sijne Aenteykeningen op het oude Testament heeft gedaen

niet over den Hebreeuschen text maer over de Latijnsche Oversettinge diemen Editio Vulgata noemt: maer sijne Ed. seyt in de Aenspraeck aen den Lezer, dat hy tot uytlegginge van dien somtijdts heeft gebruyckt netter woorden ende somtijts getracht den sin van dien klaerder te maecken uyt de Hebreeusche boecken soodaenige wy die nu hebben door hulpe der Masoreten, of sodanige als eertijds de seventig Oversetters hebben gehadt: Dat hy oock die ende andere Grieckse Oversetters te hulpe ghenomen heeft, oock dickwils de Chaldeensche ende nagesien de oversettingen van laeter en verscher eeuwen, &c. By dese voorsz swarigheden, die haer in dit werck voor my van verre vertoonden, quam noch dit by: Dat, namentlijck, dese Psalmen wel dienden gedicht te sijn met so een stijl die de ghemeene man oock konde verstaen, (indien sy oock in sodaniger handen mochten geraecken ende oock den sulcken dienstigh souden wesen) ende die evenwel niet laf noch krachteloos behoorde te sijn indien sy in de herten en zielen des Lezers of Zingers eenige

beweginge of indruck, daer het behoorde, soude gheven. De voorgemelte Heere Boey seyt seer wel in de Toe-eygeninge sijner Psalmen aen de Gr: Mog: Heeren Staten van Holland: Voorwaer het is onmogelijck dat ons van natuyren traegh gemoed sich verheffe uyt de laeghten tot den hoogen God, wanneer het gedwongen is sijn bewegen te ontfangen daer van het selfs werdt tegen gehouden, waer door sijne E. seyt te verstaen de Psalmen van Datheen. Alle dese swaerigheden dan, die ick aldus in dit werck sagh, maeckten my schuw om daer verder in te treden, ende was dat al achter de banck geraeckt, vindende het vermaeckelijcker ende meer over een komende met den vryen ende ongebonden geest somtijds uyt eygen lust en drift een gedicht te schrijven, als sich aen een goreel vast te maecken en tusschen twee boomen te moeten gaen. Even-wel so voor mijn eygen ghebruyck als ick in die Heylige Gesangen des Konincklijcken Propheets mijn geest al lesende of zingende al-te-met wilde vermaeken, als oock door

het versoeck van sommige goede vrinden, die haer inbeeldeden dat daer uyt oock voor haer eenige vrucht van stichtinghe en vermaeck mochte te haelen sijn, heb ick het half verlaeten werck weder in handen genomen ende daer in somtijds alhier in mijne eensaemheyd op het land de lange avonden besteedt, ende in de voorleden winter dit webbe, dat langh op het getouw had gestaen, afgeweven, het welcke ick tegenwoordigh, goed-gunstige Leser en Zanger uwe E. mede deyle, versoeckende, indien ghy in dit werck niet en vind het geen ick voor hebbe verhaelt datter in vereyscht werdt, te weeten, den sin wel getroffen, de rymen en ’tstelsel licht en klaer en evenwel niet laf en krachteloos, dat het uwe E. gelieve te gedencken dat het swaerder is eens anders ontwerp en gedachten uyt te beelden ende den sin van Uytheemsche taele (by sonder alsmen aen seker getal van regelen gebonden is) in een andere uyt te drucken ende die te geven haren behoorlijcken eysch en swier, als sijn eygen invallen en

voorbeelden geluckigh uyt te wercken, alsmen so ruym en naeuw gaen magh alsmen selver wil.

Eer ick deser Voorreden een eynde maecke moet ick uwe E. onderrichten van eenige kleyne veranderingh alhier voorgevallen in het getal van de Zangh-versen. C. Marot en T. de Beze, die de Fransche Psalmen hebben gemaeckt, welcker wijsen en getal van Zangh-versen Dathenus heeft gevolght, hebben in verscheyde Psalmen het leste couplet of Zang-vers niet vol gemaeckt, gelijck te sien is in den tweeden, sevenden, elfden ende meer andere Psalmen, so dat de wijse op de geheele Zangh-vers gemaeckt, aldaer niet kan werden uytgesongen, maer by ghebreck van meerder regelen onder weegh moet werden afgebroocken, het welcke een manck werck geeft. Dit ghebreck heb ick in dese mijne Psalmen geholpen, ende het uyterste Zangh-vers, daer het by haer lieden afgesneden en onvolmaeckt is, in de mijne voorts uyt gemaeckt door een kleyne uytbreydinghe

van het laetste halve of door het selve noch eens op een andere maniere uyt te spreeken, ende heb het daer het voorgevallen is, tot uwe waerschouwinge, doen teyckenen met drie sterretjes *** so dat het daer aen kan gelesen en gesongen werden, ende oock afgelaten sonder verminderingh van’t geene in den text staet.

Vaert wel, Op Ockenburgh, den xx. dagh van Mey, in den Iaere onses Heeren xvjc. vijf-ende-vijftigh.

Vwer E. Dienstwillige

I. WESTERBAEN

De wel-gerymde Nederduytsche Psalmen Davids. Door Den Heer Iacob Westerbaen, Ridder Heer van Brandwijck en Gybland &c.

DEn Man na Godes hert, des Reusen overwinner,

Die niet min was des Harps als des Rappiers beminner,

Die sijne vingers eerst gewent tot d’Herders staf,

Daer na tot snare-spel, met soet gesangh, begaf.

Die ons de Psalmen-liet, waer in wy konnen lesen

Gods wonder-werck, waer in sijn goetheyt werd gepresen,

Waer in die vrolijck is bevind danckseggens lof,

En weer die droevich is tot sijn vertroosting stof,

Heeft altijt luy’ gehad sijn Psalmen te vertalen,

Te volgen sijn begrip, sijn schetsen na te malen,

Soo sijnder velerley in’t oud vermaerd Latijn,

Gelijck in’t aerdich Fransch al mee niet minder sijn.

Ons Duyts heeft oock sijn deel, daer sijn al veel verstanden

Die hier in wijcken niet aen die van andre landen,

Eerst quam daer een voor uyt die soo dit werck begon,

Dat yder in het Vlaems de Psalmen singen kon,

Hem volgden Mannen na dies’ oock in rijm uytleyden

Na sin des Joodschen taels, een ander die verbreyden

Het werck wat breeder uyt, daer isser een geweest

Noch korts die toond hier in sijn gaeuwicheyt en geest,

Hier hebt ghy Westerbaen, die hem nu mee laet hooren,

En raeckt met kracht de siel, en vleyt met konst de ooren,

En singht op soeten toon het gunt dat David spreeckt,

Hy troost, hy danckt, hy looft, hy sucht, hy bid, hy smeeckt,

En toont hem noyt verflaeuwt, maer doet altijt sijn beste,

Ghy die de andre prijst wat seght ghy van den leste?

W. de Groot.

De C.L. Psalmen. Des Propheten Davids. Den Eersten Psalm.

WEl dien, die door der Goddeloosen raed

Van’t rechte spoor sich niet verleyden laet

En wacht sich van haer wegen in te treeden,

Of het gestoelt der spotters te bekleeden,

Maer al sijn lust schept in des Heeren Wet,

En dagh en nacht op sijn geboden let.

2 Hy is gelijck een Boom, die aen de kant

Van beeck of stroom met voordacht is geplant,

En op zijn tijdt met Vruchten staet gelaeden,

In jeughdigh hout en onverlepte blaeden.

God stort op hem zijn Heyl in overvloed,

En’t luckt hem wel wat dat hy laet of doet.

3 Soo gaet het met de Goddeloose niet.

Sy zijn gelijck als pluympjes van het riet,

Als’t lichte kaf, dat van de minste winden

Wert heen gevoert en nergens is te vinden;

Dies zijn sy voor het recht Gericht vervaert,

En koomen niet daer vroome zijn vergaert.

4 Want hy, de Heer, die alle dingh doorspiet,

Die tot in’t hert en in de nieren siet,

En kennis neemt van yders doen en handel

Die weet en keurt voor goed der vroomen wandel,

Maer weghen, die de Goddeloose treen,

Vergaen als damp, die in de lucht verdween.

Den ij. Psalm

WAerom zijn doch de Heydenen te been?

Wat morren sy? wat doet haer t’samen-spannen?

Wat muytery, wat is het dat zy smeen?

Wat woen en broen, de t’saem-gerotte mannen?

De volckeren, de Vorsten van de Landen,

De Koningen, met Kroonen op de kop,

Die houden raed, en heffen hooft en handen,

Vast tegen God en zijn Gesalfden op.

2 Sa, seggen sy, Sa, laet ons met geweld

Het juck af doen, en met ghemeene handen

Ons maecken vry van’t geene dat ons knelt,

Soo springen wy uyt haer benaeude banden:

Maer hy, die sit daer boven in den Hemel

en van zijn Throon zijn oogen neder slaet,

Sal lacchen om dat machteloos gewemel,

En haer, eer langh, bespotten metter daet.

3 Hy salse doen verschricken, als het vyer

Sijns grimmigheyts sal eenmaels zijn ontsteeken,

En moede van haer woelen en getier

Sal hy tot hen in zijne gramschap spreeken:

Ick heb Gesalft het Hooft van mijnen Koningh,

Hy is van my ten Throon en Kroon bereydt,

Ick heb gevest op Zion zijne wooningh,

Op Zion, Bergh van mijne heyligheyt.

Pause.

4 Dus was het Woord dat ick sal spreeken uyt.

Godt heeft tot my geseyt in klare reden

Dit is mijn wil en dus leyt mijn besluyt,

Ghy zijt mijn Zoon,’k heb u geteelt op heden.

Eyscht wat ghy wilt, en ick sal u vereeren

De Volckeren ter Vaster Erfenis,

Dat ghy het Landt der Heyd’nen sult beheeren

Soo wijd en breed als heel de Wereld is.

5 Uw zeegbaer swaerd sal haer gaen tasten aen,

Ghy sult haer steen verwoesten en verderven,

Ghy sultse met een staf van Yser slaen

Gelijck een pot in stucken en in scherven

Daerom siet toe, siet toe, gekroonde koppen,

Ghy Koningen, ghy Rechters van het Land,

Merckt op, en wilt noch oogh noch ooren stoppen,

Werd eenmael wijs en komt tot goed verstand.

6 Komt, Princen, komt met een gheboogen hert,

Komt dient den Heer met krimpen en met vreesen,

Siet om met schrick wanneer ghy vrolijck werd,

Wilt in uw vreugd niet sonder schroomen wesen.

Komt, kust den Soon en wilt hem trouwe zweeren

Eer dat het vyer van zijne gramschap blaeck,

Dat op den wegh u lichtlijck sou verteeren

Indien ’tontstack een weynich maer tot wraeck.

7 Al wie sich niet aen desen Konignh hout,

Noch manschap doet, die sal’t sich nae beklaghen:

Maer hy doet wel, die sich op hem vertrout

En hem zijn rijck goedwillich op komt dragen

***

Geen Koningh stae op menichte van Rijcken,

Geen Vorst op schijn van een geduchte Staet.

Maer salich hy, die, sonder meer te kijcken

Op eygen macht, sich vast op hem verlaet.

Den iij. Psalm

O Heer, o goede Godt,

Hoe machtigh is het Rot

Van die my willen krencken!

Hoe groot is het getal

Der gener die mijn val

En ondergangh bedencken!

Veel heffen haeren kop

En staen my tegens op

Met Waepenen en knechten

Veel seggen van mijn ziel:

God die haer langh ontviel,

Sal nu voor haer niet vechten.

2 Maer ghy mijn God, mijn Heer,

Ghy zijt mijn Schilt, mijn Speer,

Mijn Borstweer, mijne Wallen,

Ghy zijt mijn Pijl en Boogh,

Ghy heft mijn Hooft om hoogh

Om niet ter neer te vallen.

Ick riep met hert en stem

Tot God, en smeeckte hem

Met traenen en gebeden;

Ick heb hem hulp geverght,

Hy hoorde van’t geberght

Van zijne heyligheden.

3 Ick ley my neer ter rust,

En sliep, gelijck gesust,

Tot dat ick weer ontwaeckte,

Want Godt was aen mijn zy,

En hy bewaerde my,

Dat my geen quaet genaeckte.

Al quamen nu ter tijdt,

Veel duysenden ten strijdt;

Van Ruyteren en Knechten,

Ick was niet eens beschroomt:

Hoe menigh datter koomt

Ick vreese niet te vechten.

4 Stae op, mijn Godt, mijn Heer,

Verlost my, als wel eer,

Ghy sloeght met uwe handen,

Mijn Vyand op den beck,

En braeckt, als nietigh steck,

Der Goddeloosen tanden.

Van u komt alle goed

In vollen overvloed,

De zegen is des Heeren:

Die komt van uwe hand,

En spreydt sich over ’t Land,

Der Volckren die u eeren.

Den iiij. Psalm

O Godt, ghy weet mijn recht en reden:

Wanneer ick roep verhoor mijn stem,

Geef my bescheyd op mijn gebeden,

Gelijck ghy deed soo doe oock heden:

Ghy hilpt my eertijds uyt de klem

Maer, Mannen, hoe langh sal’t u smaecken

Mijn roem te reekenen tot schand

En op mijn eer uw Gal te braecken?

Hoe langh sal’t Liegen u vermaecken,

En ’t quaet te broeyen in’t verstand?

2 Weet vry dat God my heeft verkooren,

En uytgesondert tot een Vrind,

Dien hy zijn gunst heeft toegeswooren.

Wiens roepen hy belooft te hooren,

Die staegh zijn ooren open vind.

Dat schrick en schroom u hert bewegen

Op dat ghy u van sonden wacht,

En overdenckt by u te degen

Als ghy te bedde zijt gelegen

Wat quaed ghy daeghs of deed of dacht.

3 Wilt tot des Heeren auter treden,

Brenght hem aldaer een reyn gemoed,

Een Offer van oprechtigheden,

Een reuck van suyvere Gebeden:

Betrouwt op hem, dat is u goed.

Veel seggen met vervloeckte talen,

Wie doch sal ons het goet doen sien?

Laet ghy, o Heer, de soete straelen

Van uw gezegent aenschijn daelen

Op my en alle vroome lien.

4 Ghy doet my bly en vrolijck wesen

Meer als de Goddeloose sijn,

Wanneer met schooven uyt-gelesen

Haer schuyr en bargen zijn geresen

En hare Kelders vol van Wijn.

Ick slaep gerust en sonder beven

Als ick my op mijn Leger-stee

Des Avonds heb te rust begeven,

Want ghy alleenigh doet my leven,

En woonen in gewenschte vree.

Den v. Psal

O Heere, luystert nae mijn klachten,

Geef op mijn bee een gunstigh oor

Dat mijne reen langhmoedigh hoor,

Verstae den grond van mijn gedachten,

Wilt daer op achten.

2 Merck op mijn stem en roepen heden,

O Heer, mijn Koningh en mijn God,

Want ick sal nu vrymoedigh tot

Den Throon van uw genade treden

Met mijn gebeden.

3 Wanneer de dagh eerst aen sal breecken

Sult ghy vernemen mijne klacht,

’k Sal voor u Kamer houden wacht

Om u des morgens vroegh te spreecken,

En bystand smeecken.

4 Hoe dat de Goddeloose brallen

Ghy hebter geen van al besint,

Ghy zijt geen Godt die boosheyd mint,

Ghy hebt geen lust of goed gevallen

In een van allen.

5 De sinneloose staen u tegen,

Ghy haet die quade gangen gaen,

Sy sullen voor u niet bestaen

Die ongereghticheden plegen

Op haere wegen.

6 Ghy sult de Leugenaers verderven,

En al die met bedrogh omgaen

En nae eens anders leven staen

Sijn u een grouwel, en haer erven,

Sy sullen sterven.

Pause.

7 Maer ick sal door d’uytnementheden

Van uwe goedertierentheyd

Ingaen tot uwer Majesteyt

En tot u Throon ootmoedigh treden

Met vaste schreden.

8 Heer, wilt my voorgaen op uw paeden,

Op datse die my dicht bespien

Aen my haer vreughde niet en sien,

Doch die my trachten te verraeden

Haer lust versaeden.

9 Geen recht is in haer mond te vinnen,

Haer wensch is loutre moordery,

Nae’t bloet haers naesten snacken sy,

Haer tonge vleyt, maer ’t hert van binnen

Soeckt te verflinnen.

10 Verklaertse schuldigh, Heer, en laetse

Vervallen van haer raeds besluyt,

Drijfts’om haer overtredingh uyt,

Want sy zijn wederspannigh; haetse,

O God, en slaetse.

11 Maer laet de geen, die u betrouwen,

Zijn in der eeuwigheyd verblijd,

Laet juychen die uw naem belijd,

Laet vrolijck zijn die aen u houwen,

En op u bouwen.

12 Want ghy sult, Heer, den vroomen loonen,

Ghy zijt een Schild die haer bedeckt

En over hen uw zegen streckt,

Ghy sultse met genaede kroonen,

En gunst betoonen.

Den vj. Psalm.

HEer, dat ick om mijn sonden

Niet heel en werd verslonden

Terwijl uw gramschap brand

En heftigh is aen’t blaecken,

Och, wilt de straffe staecken

Van uw vergrimde hand!

2 Doet my het soet genaecken

Van uw genaede smaecken,

Ick legh ter neer gevelt,

O Heer, wilt my genesen,

Mijn lichaem trilt van vreesen,

Mijn beenen zijn onstelt.

3 Mijn bloed is aen het stremmen,

Wijl my mijn sonden klemmen,

Mijn ziel is droef en bangh,

Och, wasser troost gevonden,

Voor’t prangen mijner sonden,

Hoe langh, o Heer, hoe langh?

4 O God, zijt ghy geweecken,

Keert weder op mijn smeecken,

Keert op mijn roepen weer,

Wilt my van angst en lijden

Verlossen en verblijden,

Om uwe goetheyd, Heer.

5 Wilt my gesondheyd geven,

Och, doet my weder leven,

Want wie sal in de dood

Uw heyl’gen naem meer noemen

Of in de graeven roemen

Van uwe daeden groot?

Pause.

6 Ick ben vermoeyt van steenen,

Van suchten en van weenen,

Van schreyen dagh en nacht,

Mijn oogen zijn als Kraenen,

Mijn Bedde zwemt van traenen,

Ick legh als in een gracht.

7 Mijn Vleesch is heel verdweenen,

Het vel bedeckt de beenen,

Ick ben als uyt-geknaeght

Mijn krachten zijn gebroocken

Om die haer tanden stoocken

Dat my de Heere plaeght.

8 Maer neen, ghy boose menschen

’t En gaet niet naer uw’ wenschen,

Wijckt van my, maeckt u voort,

Want God heeft sonder beyen

De stemme van mijn schreyen

Genaedelijck gehoort.

9 Hy vol bermhertigheden

Boogh sich nae mijn gebeden,

Hy nam mijn roepen aen,

Hy liet mijn vierigh smeecken

Om sijnen toorn te breecken

Sich aen het herte gaen.

10 Nu sullen mijn vyanden

Rood werden en met schanden

En schaemt te rugge gaen,

Zy sullen henen strijcken

En met verbaestheyd wijcken

Die nae mijn leven staen.

Den vij. Psalm

OP u, o Godt, is mijn vertrouwen,

Beschermt my voor die my benouwen,

Tot u neem ick mijn vlucht, o Heer,

Verlost my nu, en red my weer:

Dat sy met op-gesparde kaecken

Mijn siele niet ten roove maecken

Gelijck een Leeuw in’t wout verslint

Al wat hy sonder Hoeder vind.

2 O Heer, o alderhooghste Koningh,

Heb ick misbruyckt mijn macht en krooningh,

In’t my vertroude Rijck of Land,

En isser onrecht in mijn hand,

Heb ick het goed met quaed gewroocken,

Heb ick met vrinden Vree gebroocken,

Iae, heb ick selver niet geredt

Die sonder reen my had beset?

3 Soo laet mijn vyand my vervolgen,

Soo sy hy tegen my verbolgen,

Hy tree mijn leven in het stof,

Mijn Rijck sy sonder eer of lof.

Stae op in toorn, en wiltse treffen,

Heer, die sich tegen my verheffen,

Ontwaeckt en treed in het Gerecht

Ten daege die ghy hebt gheleght.

4 Dat dan een yder aen koom dringen

En uwen Richter-stoel omringen,

Stijgh op, stijgh op tot uwen Throon

En wijs my toe, of straf, of loon.

Maer ghy, o Rechter aller Volcken,

Ghy siet mijn onschult uyt de Wolcken,

Ghy kent de deughd van mijne saeck,

Ghy zijt Rechtvaerdigh, neem de wraeck.

Pause.

5 Steuyt eens den loop der Goddeloosen,

Maeck eens een eynde van de boosen,

Maer stel den Stoel der vroomen vast

Ghy, die in’t hert en nieren tast.

God is mijn Schild, en aller vroomen,

Daer achter stae ick sonder schroomen

Hoe dapper dat mijn Vyand woed;

Hy mind die oprecht zijn en goed.

6 God is Rechtvaerdigh in sijn oordeel,

Al krijght de boose somtijts voordeel

En maeckt de Meester in het Land

Nochtans wanneer sijn gramschap brand.

Werpt hy hem wederom ter aerden,

Hy slijpt het mes en wet zijn swaerden,

En, soo hy voort gaet sonder leed,

Spant hy zijn boogh ter schoot gereed.

7 Hy heeft het doodlijck stael in handen

Om hem te drijven uyt de Landen;

Blijft hy verhit, de pijl gaet af;

Het swaerd is vaerdigh tot de straf.

Noch wil mijn vyand my niet spaeren

En gaet in arbeyd om te baeren

Onrecht en leugens sonder end,

Waer toe hy al zijn moeyte wend.

8 Hy heeft voor my een put doen delven

Maer ’t mocht wel wesen voor hem selven,

Hy heeft voor my gestelt een val

Daer hy sich selfs in vangen sal.

Zijn moeyt en Goddeloos begeeren

Zijn wrevel sal weer op hem keeren,

Zijn moed-wil sal hem storten op

De schedel van zijn eygen kop.

9 En ick sal God den Heere loven

Voor’t Recht dat hy my schaft van boven,

En singen zijnen naem met danck

Van Psalmen en van snaeren-klanck.

***

Zy, Heere, hoogh van my gepresen

Gelooft moet uwen Naeme wesen

Om dat ghy die mijn leven haet

In eygen stricken worgen laet.

Den viij. Psalm.

O Heer, hoe groot is uwen Naem op aerden

Hoe heerelijck, hoe schoon, hoe hoogh van waerde,

Ghy maghtigh God, die uwe Majesteyt

Hebt boven ’t rond des Hemels uyt-gebreyt!

2 Ghy doet ons sien uw kracht uyt alle dingen,

Selfs uyt de mond der teere Suygelingen,

Op dat daer door de vyand van u roem

Door schaemte rood zijn warre-geest verdoem.

3 Wanneer ick dan met aendacht kom t’aenschouwen

De Hemelen van uwe hand gebouwen,

De schoone Son, de wanckelbaere Maen,

De Sterren, die, nu op, nu onder, gaen:

4 Soo berst ick uyt, en roep met vollen monde:

Hoe is de Mensch by u soo waerd gevonde?

Wat is in hem dat u soo ver behaeght

Waerom ghy hem soo nae aen’t herte draeght?

Pause.

5 Ghy hebt hem maer een weynigh min verheven

Als d’Engelen die om uw Throone zweven,

Als ’t vlugge heyr dat eeuwigh by u woont,

Ghy hebt zijn hooft met eer en macht gekroont.

6 Ghy stelde hem te heerschen in de Landen

Selfs over al de wercken uwer handen,

’T is onder hem wat lijf en leeden roert,

Wat gaet of kruypt, wat vin of veeren voert.

7 Het schuwe wild, de runderen en schaepen,

En wat op’t velt zijn voedsel weet te raepen

Staet onder hem, en is het zijnen eysch,

Hy dient sich van haer wol, haer vel, haer vleysch.

8 Al wat de lucht en mensch vermaeckt met singen,

’t Ontelbaer heyr der gladde swemmelingen,

Staet onder hem, en lust hem bout of visch

Men schaft het hem en recht het op zijn disch.

9 O Heer, hoe groot is uwen naem op aerde!

Hoe heerelijck, hoe schoon, hoe hoogh van waerde!

Ghy machtigh God, die uwe Majesteyt

Hebt boven ’trond des Hemels uytgebreyt.

Den ix. Psalm.

WAt geest, wat kracht ick by my vin

Sal sich met yver spannen in,

En van Gods wercken en sijn wondren

Sal ick de wereld over dondren.

2 Ick sal, o alderhooghste Heer,

Lof-sangen dichten t’uwer eer,

Ick sal van vreugd en blyschap springen

En uwen naem met Psalmen singen.

3 Om dat mijn vyand is gekeert

En weer te rugh met man en peerd,

Sy zijn gestruyckelt en gevallen,

Voor u, o Heer, stond geen van allen.

4 Sy zijn vergaen voor uw gesicht

Want ghy hebt mijne saeck gericht,

Ghy streeckt van uwen stoel het oordeel,

En hebt gevonnist tot mijn voordeel.

5 Der Heydnen doen hebt ghy vervloeckt,

Sy staen ten leven niet geboeckt,

De goddeloosen zijn verdreven,

Haer naemen eeuwigh uytgewreven.

j. Pause.

6 O Vyand, is’t nu al geschend,

Is de verwoestingh nu volend?

Sijn onse Steden nu te gronde?

Is nu met hen haer naem verslonde?

7 O Neen, de Heer is aen ons sy,

Sijn hand blijft ons voor eeuwigh by,

Hy is op zijnen Throon gestegen

En sit aldaer om recht te plegen.

8 Ghy sult vernemen wat hy uyt

Die steeds rechtvaerdigh vonnis sluyt;

Hy sal van recht noch reden wijcken

En over ’tvolck zijn oordeel strijcken.

9 Hy is een burgh ter quader tijd

Wanneer men hier vervolgingh lijdt,

Hy is een Slot om op te vluchten

Voor die hier onder ’tKruys versuchten.

10 Dies wie zijn naem te recht verstaet

Die houd hem voor zijn toeverlaet,

Want hy en laet hem niet in lijden

Die tot hem roept in banghe tijden.

ij. Pause.

11 Looft God, ons Koningh, die zijn Hof

Op Sion houdt, en singht hem Lof,

Verkondight wijd en doet vertolcken

Sijn daden onder alle volcken.

12 Hy soeckt den man die bloed vergiet,

Des slachts en moords vergeet hy niet;

Der armer en verdruckter klachten

Sijn nemmermeer uyt zijn gedachten.

13 Ach, Heer, sie met meedoogen aen

Het quaed dat my werd aengedaen

Van die my haten en benaeuwen,

Ruckt my uyt doods gewisse klaeuwen.

14 Op dat uw Lof in Syons poort

Door my van yder zy gehoort

En dat mijn siel haer magh verblijden

In uw verlossingh uyt mijn lijden.

15 De Heydnen zijn geraeckt in’t net

Van haer tot ons verderf geset,

Sy zijn gesoncken in de grachten

Waer in sy ons te smooren dachten.

iij. Pause.

16 De naem des Heeren is verbreyt;

Hy dede recht, dies viel en leyt

De goddeloose neer met schanden

Gestrickt in’t werck van eygen handen.

17 d’Onvroomen naeckt Gods hand tot straf,

Te rugh jaeght hyse nae het graf,

En drijft de Heydenen ter hellen

Die geen betrouwen op hem stellen.

18 Maer die in kommer is, en lijd,

Vergeet hy niet tot aller tijd,

Maer hy verhoort en helpt in’t ende

Die op hem wachten in ellende.

19 Stae op, o Heer, en toont uw macht

Op hun die staen op sterckt, en kracht,

En wijst haer aen hoe kleyn ’tvermoogen

Der Heyd’nen is voor uwe oogen.

20 Iaegh haer de vrees’ en schrick in’t lijf

Dat haer het bloed om ’thert verstijf,

En laet hun weten op mijn wenschen

Dat sy niet anders zijn als menschen.

Den x. Psalm.

O Heer, waerom staet ghy van ons soo wijd?

Waerom soo ver in sulcken harden nood?

Waerom verberght ghy u in desen tijd

Nu onse siel benaeuwt is totter dood?

De goddeloos van hitt’ en hooghmoet groot

Vervolght ons deun: Heer, wilt niet langer wachten

En grijpts’ in’t geen sy tegen ons bedachten.

2 Hy roemt en snoeft, ’tgaet al nae zijn begeer:

En blaest sich op met wind van hovaerdy;

Den gierigaerd kroont hy met goed en eer,

Verheft den vreck in zijne schraepery;

Hy lastert God, en steeckt van sotterny

Sijn kop om hoogh, en dit is al zijn dencken:

Daer is geen God, wie kan my schaen of krencken?

3 Wat hy begint valt hem voorspoedigh uyt,

Maer uw gericht is verre buyten hem

Die niet en siet den grond van uw besluyt;

Wie’m tegen is versnoeft hy met zijn stem;

Hy seyt: (en meent zijn woorden hebben klem)

Mijn spel is vast, de kans sal nemmer keeren,

In eeuwigheyd en sal my niemand deeren.

4 Sijn hert is vol van schalckheyd en van list,

Sijn mond van gal, van evel en van vloeck,

Op zijne tongh is moeylijckheyd en twist,

Tot onrecht is hy afgerecht en kloeck,

Hy sit ter laeg in een verhoolen hoeck

Van waer hy loert op’t leven van de vromen

Om onvoorsiens haer op het lijf te komen.

Pause.

5 Gelijck een Leeuw van honger wreed en dul

Leyt in zijn hol en op de proy en wacht

Tot hy zijn buyck en leege darmen vul,

So past hy op by dagh en naere nacht

Tot dat hy krijght den armen in zijn macht,

Hy duyckt en buyght om met zijn klaeuw te raecken

Die binnens sprongs zijn stercke pooten naecken.

6 Hy spreeckt in’t hert, God ken haer langher niet,

Sy zijn uyt zijn gedachten al geraeckt,

Hy berght voor haer zijn aengesight, en siet

In eeuwigheyd niet hoe’t den arme maeckt.

Stae op, o God, ’tis tijd dat gy ontwaeckt,

Hef op uw hand, laet ons uw hulp gebeuren,

Vergeetse niet die in ellende treuren.

7 Wat lastert u het goddeloose rot

En seyt, gy doet haers doens geen ondersoeck;

Nochtans syt gy een al-door-oogend God

Die het verdriet der armen stelt te boeck:

Ghy wilt de wraeck; my, seght gy, sy de vloeck;

Gy zijt de hulp van Weduwen en Weesen,

De toeverlaet der gener die u vreesen.

8 Breeck het geweld en goddeloosen arm,

Roey uyt het quaed, daer blyf geen overschot,

Maer dijnes volcks genadelijck erbarm,

Gy, Heere, zijt haer Koningh en haer God,

Slae het geboeft dat uwen naem bespot,

En plaegh en jaegh den Heyd’nen uyt den Landen

En schuym uw rijck van bittere vyanden.

9 Dit was de bee; gy gaeft ons goed gehoor,

Dies wast ons hert en wert weer fris en koen;

Gy sult ons klacht met een genegen oor

Aennemen, Heer, en u ter hulpe spoen

Om weeuw en wees en armen recht te doen,

Op dat de mensch met snoode schellem-stucken

Niet voort en gae om vromen te verdrucken.

Den xj. Psalm.

ICk stae op God, wat hebt gy my te tergen

En schimpt en scherst en seght uyt enckel gal:

Waert ghy een valck om over bosch en bergen

Te vliegen uyt uw naeckend ongeval?

De goddeloos’ heeft vast zijn boogh gespannen,

Sijn pijl is ree, zijn ooge mickt, en sal:

Die schieten af ten doel op vroome mannen.

2 Maer zijn gebouw sal licht daer henen storten.

Wat hebben de rechtveerdige gedaen,

Dat hy haer soeckt het leven te verkorten?

De Heer is tot zijn tempel ingegaen

En op zijn Throon ter hemelen geseten,

Sijn ooge waeckt en siet het woelen aen

Der gener die sich alles quaeds vermeeten.

3 De Heer doorgrond den vromen en den boosen,

Doch haet den geen die het gewelt bemint,

Hy is gereedt om op den Goddeloosen

Te regenen, waer hyse krijght of vind,

Met stricken, vier, en felle solffer-vlammen,

Gedreven met een snelle wervel-wind,

Dit is het deel van die die hem vergrammen.

4 Maer God, die in zijn wercken is rechtvaerdigh

Bemint den man die rechte gangen gaet,

Acht hem zijn gunst, zijn hulp, en vrintschap waerdig.

***

Een minsaem oogh, een vriendelijck gelaet

Sal op zijn hooft gewenschte stralen schieten:

Gods segen-hoorn sal sonder end of maet

Met overvloed den vromen overgieten.

Den xij. Psalm.

KOomt ghy te hulp, o Heer, wilt ons behouwen:

Geloof en deughd sijn dun gesaeyt in’t Land,

Kleyn is’t getal van die men mach betrouwen,

Van wien het hert de woorden doet gestant.

2 De mond is vals en vol bedriegeryen,

Haer boesem steeckt vol slimme dubbelheyd,

Pluymstrijckery komt van haer lippen glyen,

Maer ’thert is ver van ’tgeen de tonge seyt.

3 Maer gy, o Heer sult het bedrogh ontdecken,

Ghy sult de tongh die flickefloyt en vleydt

Haer snyden af, en uyt den halse trecken

Die breed en wijd met grootse woorden weydt;

4 Die seggen derft met opgespanne kaecken:

Wy houden ’tveld, wy winnen’t met den beck,

Wie is ons Heer, wie sal de meester maecken?

Ons tongh is ons, wie krijghts’ ons uyt den neck?

5 Maer ick sal om ’tverwoesten van den armen

Opstaen, spreeckt God, ick salse bien mijn hand

Die in ellend tot my om hulpe karmen

En redden die gestrickt zijn en vermant.

6 Des Heeren woord is suyver en van waerde,

Sijn reden zijn gelijck geloutert goud,

Als silver doet, dat in een kroes van aerde

Is door het vier gesuyvert seven voud.

7 Gy, Heere, sult uw arme volck bewaeren

En haer voor ramp met uwen staf behoen,

Gy sultse weer ontwarren uyt het gaeren

En u met vlyd tot haer verlossingh spoen.

8 Al is te been het heyr der goddeloosen,

Al zwerft het om den vromen te verslaen,

Al schijnt verhoogt de snoodste van de boosen,

Nochtans uw’ volck sal nemmermeer vergaen.

Den xiij. Psalm.

O Heer, hoe langh, hoe langh sal’t sijn

Dat ghy in nood, in druck en pijn,

Sult dynes knechts gestaegh vergeten?

Wanneer sal zijn uw roe versleten

Dat uwe gunst my weer beschijn?

2 Hoe langh sal ick aldus belaen

Met mijne ziel te raede gaen?

Hoe langh sal my benaeutheyd treffen,

En mijnen vyand sich verheffen

En tegens my in waepens staen?

3 Sie toe, mijn God, hoor wat ick klaegh:

Doe my bescheyd, op ’tgeen ick vraegh;

Uw licht herschijn, in mijne oogen,

Dat ick niet raeck in Doods vermoogen

En my haer slaep voor eeuwigh plaegh.

4 Op dat, mijn vyand niet en raes

De man is ons, wy zijn hem baes:

Op dat mijn val hem niet verblye

En hem mijn quaed tot vreughd gedye,

Noch hy sich in mijn lijden aes.

5 Maer ick verlaet my op uw hand

Van daer verwacht ick onderstand:

Des sal mijn hert van vreughde springen,

Mijn harp sal gaen, mijn keel sal singen:

Die God betrouwt werd niet vermant.

Den xiiij. Psalm.

DE werelt leeft als wasser God noch Wet,

En stort sich uyt tot alle groulijckheden,

De schelmery hoort nae geen toom noch reden,

Daer ’s niemand niet die sich tot deughden set

Of daer op let.

2 De Heer sagh neer van boven uyt de Locht

Op Adams zaed en keeck het heyr eens over,

Dat sich verliep, hoe langer tijd hoe grover,

Of onder haer was yemand die hem socht,

Of om hem docht.

3 Maer neen; ’t was al verettert en verrot,

Het gansche lijf vol leemten en gebreecken,

’t Was al verslimt, ’t was al van hem geweecken,

Niemand was goed, niet een die dacht aen God

Of sijn gebod.

4 Is dan by haer, tot alle boosheyd ree,

Geen wetenschap, geen achterdocht te vinden

Die Godes volck met huyd en hayr verslinden,

En senden noyt tot hem of sucht of bee,

Gelijck het Vee?

5 Nochtans sal hy dit Goddeloos geslacht

Des moedwils moe, gelijck een blad, doen beven

En kerven af dit eer vergeten leven,

Want God is met den genen die hem acht

En op hem wacht.

6 Ghy sult, ghy die beschaemt der armen raed,

Uw schelmery soo dapper noch ontgelden,

Die Godes naem soo leelijck weet te schelden

En lacht hem uyt die sich op God verlaet

En op hem staet.

7 Och, dat de hulp quam af van Sion snel!

Och, dat de Heer ons haestigh quam bevryden!

Dat sou sijn volck verquicken en verblijden,

Dat dede goed, en was voor Israel

En Iacob wel.

Den xv. Psalm

WIe sal, o Heer, wie salder tot

Den Lusthof gaen in uw gebouwen,

Op uwen bergh in’t heyligh slot,

Wie salmen sien, o groote God,

Aldaer by u sijn wooningh houwen?

2 Die oprecht is in sijn gemoed,

En daer nae richt sijn gaen en wandel

In alles wat hy laet of doet,

Die in sijn hert geen leugens voed

En waerheyd spreeckt in al sijn handel.

3 Wiens tong sich wacht van achterklap

Noch quaed doet aen zijn metgesellen,

Die niet tot smaed en schempen rap

Sijn naesten met een vuylen schrap

In eer of leven soeckt te quellen.

4 Die de verwerpelingen haet

En eertse die den Heere vreesen,

Die vast op sijne woorden staet

Noch sijn beloften achter laet,

Al sou’t oock tot sijn schade weesen.

5 Die niet en woeckert met sijn goed

Noch sich met giften laet bederven

Om ’t recht te treden met de voet,

Noch suypt der armen zweet en bloet,

Die sal by God een plaets verwerven.

Den xvj. Psalm.

BEwaer my, God! op wien mijn hoope staet,

Ghy sijt de steen op wien ick alles bouwe,

Ghy sijt mijn burgh, ghy zijt mijn toeverlaet,

Die ’k voor mijn Heer en voor mijn Koning houwe

Doch weet ick wel dat al mijn doen en poogen

Tot uw geluck ter werelt niet vermoogen.

2 Goed wil ick doen den heylgen op der aerd.

Ick hebse lief, in haer is mijn vermaecken;

Maer wee en smert sy over die verzwaert

Die vremde Goon met rijcke giften naecken:

Ick sal met haer geen bloed ten offer brengen

Noch haren naem in mijne woorden mengen.

3 ’t Land, daer men kent en dient den waren God,

Is my te deel geluckigh toegevallen,

Dat schoon gewest is mijn gesegent lot,

Ick kreegh ten erf een Rijck, dat onder allen

In lieflijckheyd en weelige Landsdouwen

Voor’t alderbest met reden is te houwen.

Pause.

4 Lof sy de Heer die my ten goeden raedt

En selfs des nachts, als’t alles is betoogen

Met duysternis, sijn wil door gronden laet.

Ick stel dien God geduyrigh voor mijn oogen;

Hy sluyt mijn sy, dies sal ick moedigh wesen

En nieuwers voor meer waggelen of vreesen.

5 Daerom soo zwemt mijn hert in volle vreugd,

Mijn geest is bly en doet my vrolijck praeten,

Mijn woonst’ is vast, dat maeckt mijn ziel verheught

Want in de hel sult ghy haer niet verlaeten,

Noch lijden dat uw heyligh’, uw verkooren,

Verdervingh sie, of eeuwigh gae verlooren.

6 Ghy weet den wegh om uyt de dood te gaen,

Ghy sult my ’tpad ten leven openbaeren,

Uw aengesicht sal my met vreughd versaen

En doen het bloed ontvoncken in mijn aeren,

Uw rechterhand vol gunst en lieflijckheden

Sal my weerom op mijnen Throon doen treden.

Den xvij. Psalm.

AEnhoor het recht, mijn God en Heer,

Neem vlijtigh acht op mijn gebeeden

En onbedriegelijcke reeden;

Dat sich u oor tot mywaerts keer,

De saecke koome voor uw’ oogen

En al door-straelend aengesicht;

Ick schroome niet: spreeck in’t gericht

Wat waerheyd sy, en wat geloogen.

2 Ghy hebt gepeylt mijns herten grond,

En my doorsocht in stille nachten,

Ghy vond niet valsch in mijn gedachten

Die scheelden niet van mijnen mond.

En wat belanght der menschen handel

Ick wacht my, nae uw raed en woord,

Dat ick niet deel’ aen roof en moord,

Noch op der boosen wegen wandel.

3 Ick heb mijn voeten vast geset

Om niet te glippen op uw paeden,

Daerom soo ben ick niet belaeden

Dat ick sal wijcken van u wet.

Ick roep tot u in mijn gebeeden,

Verhoor mijn suchten sonder end

Die ick tot u ten Hemel send,

En wend u ooren na mijn reeden.

Pause.

4 Toon hoe sy u ter herten gaen

Die op u rechterhand vertrouwen,

Hoe ghy haer reddet uyt benouwen

Van die haer nae het leven staen.

Wilt over my uw sorge strecken

En als den appel van het oogh

My gaede slaen, en van om hoogh

Met uwe vleugels dicht bedecken.

5 Van’t godloos volck dat my omringht

En wil verwoesten en bederven

Bevrijt my, Heer, en doet hem sterven,

Mijn vyand, die my nu bespringht.

Sy spreecken trots om ons te quellen,

Sy sijn gemest en sat en vet:

Wy sijn omcingelt en beset,

Sy loeren om ons neer te vellen,

6 Gelijck een Leeuw des avonds laet

Het wout doet schriken met sijn brullen

En soeckt met roof sijn jongh te vullen

Dat noch niet uyt sijn hol en gaet.

Stae op, o Heer, komt hen te vooren,

En stootse neder tegen d’aerd,

Bevry mijn siele met uw zwaerd

En doets’ in haeren aenslagh smooren.

7 Verlost my van dat aerdsch gebroed,

De troetel-kinders van de wereld,

Die, sacht in zijd, besnoert, beperelt,

Gekropt met Geld en ydel goed,

Haer buyck en holle koffers vullen

Met voorraed en verborgen schat,

Soo dat haer kinders werden sat

En die nae haer noch koomen sullen.

8 Ick sal uw aensight schouwen aen

Als’t recht sal blijcken mijner saecken,

En als ick weder op sal waecken

Sal ick my met uw beeld versaen.

***

Ick laet de wereldsche geslachten

Hier wentelen in weeld’ en lust,

Ick bouw op u, en ben gerust

In’t geen ick heb van u te wachten.

Den xviij. Psalm.

UYt grond mijns herts en ’tbinnenst mijner sinnen

Heb ick u lief, en sal u steets beminnen

O groote God, die mijne sterckte sijt,

Mijn rechterhand in allerhande strijd.

Ghy zijt mijn troost in ’s werelds woeste baeren

Ghy zijt mijn schilt in ’svyands dichte schaeren,

Ghy zijt mijn schants, mijn rotz, mijn hooge borgt,

Ghy zijt de hoorn die my mijn heyl versorgt.

2 Als ick tot God mijn handen heb geheven

En roep hem aen dat hy my troost wil geven

Mijn vyand schrickt, die my te krencken docht,

Ick werd verlost van die mijn leven socht.

Ick was omset met doods benaeude stricken,

Een holle stroom der boosen dee my schricken,

Het graf had nu sijn keel al opgespart,

Mijn ziele was van alle kant benart:

3 Ick riep tot God in dese bangigheden

En sond om hoogh met traenen mijn gebeden,

Hy heeft my strax gehoort uyt sijnen Throon

En aen mijn stem een gunstigh oor geboon.

Doe beefde ’t al; het schuddend aerdrijck kraeckte,

Het bangh geberght, vermits sijn gramschap blaeckte

En dat het vier sijns toorens was in brand,

Vernam ’t gedreun tot in haer ingewand.

4 Een dicken roock quam uyt sijn neus gevloogen,

Vier uyt sijn mond en voncken uyt sijn oogen;

Hy brack de Lucht, den Hemel daelde neer

En boogh sich voor sijn Schepper en sijn Heer;

Een duysternis was onder hem beneden,

Hy quam om laegh van boven afgereden

Op Cherubijns gevleugeld en gezwint,

Hy vloogh en dreef op wiecken van de wind.

j. Pause.

5 Een dichte nacht verborgh hem voor de volcken;

Van nevelen, van wateren en wolcken

Was sijne tent, tot dat een helder licht

Het duyst’re kleed schoof van sijn aengesicht,

En dreef de mist en zwarte wolcken heenen

Mit blixem, windt, en jacht van haegelsteenen;

De donder, die de toorens storten doet,

Was Godes stem, met buyen, vier en gloed.

6 De Heere schoot zijn pijlen en verjoeghse,

Hy blixemde van boven en versloeghse,

Men sagh de grond van Zee en stroomen bloot,

Wijl’t water uyt sijn holle kolcken schoot,

Het Aerdrijck scheurd, en opende den afgrond

Door kracht des winds die sijne gramschap afsond;

Doch sijne hulp quam van den Hemel af,

Hy reyckte toe, en trock my uyt het graf.

7 Hy greep my uyt mijn stercke vyands handen

Die tegens my haer felle booghen spanden;

Ick wierd ten dagh mijns ongevals ontmoet:

God steunde my en schoorde mijnen voet;

Ick was beset: hy maeckte dat ick vry sat,

Bracht my in’t ruym om dat hy lust in my had;

Hy dee my recht, want mijne saeck was goed,

Mijn handen reyn en suyver mijn gemoed.

8 Want ick heb staegh des Heeren pad getreeden

Ick ben van hem niet trouloos afgeschreeden,

Sijn wil, sijn wet was steeds voor mijn gedacht,

Noyt heb ick die verstooten noch veracht;

Ick was oprecht in wercken en in reeden,

Ick wachte my van ongerechtigheden,

Dies heeft my God vergolden en gericht

Nae dat ick reyn was voor sijn aengesicht.

ij. Pause.

9 Ghy zijt, o Heer, den goeden goedertieren,

Den vroomen vroom, genaedigh die u vieren,

Den reynen reyn, den boosen sijt ghy bars,

Den sachten sacht, den harden over dwars.

Want ghy verhooght die neder is geslaeghen,

En werptse laegh die moedig’ oogen draegen,

Want ghy, mijn God, maeckt dat mijn Lampe licht

En dat de nacht voor haere klaerheyd zwicht.

10 Ick sal met u door dichte drommen dringen,

En over wal en hooge muyren springen.

Uw woord is trouw, men macher vast op staen;

Geloutert ist, en door het vuyr gegaen.

Ghy sijt een Schild voor die, die u betrouwen,

Ghy sijt de rotz voor die, die op u bouwen,

Want wie is God, wie is de klip, de steen,

Dan ghy, o God, dan ghy ons Heer alleen?

11 Ghy geeft my kracht in zeenuwen en spieren

Die op mijn wegh my leyden komt en stieren;

Mijn voeten maeckt ghy seker en gezwindt,

En stelt my vast op’t hoogh gelijck een hindt.

Ghy leert ten strijd mijn armen en mijn handen

Soo dats’ een boogh van stael in stucken spanden;

De Schild dijns heyls heeft my voor’t quaed beschut,

Ghy maeckt my groot, uw hand is’t die my stut.

12 Ghy maeckte ruymt daer ick most henen treden,

Mijn voet stond vast en is my niet ontgleden;

Mijn vyand vlood, ick sat hem op de hiel

En trof hem soo dat hy ter aerde viel;

Hy wierd verdaen, wy maeckten hem ter neder

Eer dat ick quam van mijne zeege weder;

Ick stietse door, dat niemand op en stond,

Die sich gestort voor mijne voeten vond.

iij. Pause.

13 Ghy gaeft my kracht dat ick hem nedervelde

Die tegens my sich in de waepens stelde,

Ick kreegh den rugh van die ick heb ontsielt,

Mijn haeters sijn gevallen en vernielt.

Sy riepen, maer ghy quaemt haer niet beschermen,

Uw oor was doof, ghy hoorde nae geen kermen,

Ick joeghse voort als een gedreeve kaf

En ruymdes’ op als slijck ter straeten af.

14 Ghy hebt my, Heer, verlost van meuyteryen

Des twistend volcx; tot opper-heerschappyen

Der Heydenen hebt ghy my hoogh gement,

Sy dienen my die ’k nimmer heb gekent.

De klanck mijns naems dee vreemde Vorsten beven

En onder my sich onderdaenigh geven

Uyt hooge nood. Haer sterckten sijn verkracht,

Haer vestingen en poorten in mijn macht.

15 De Heere leeft, mijn Steenrotz is gesegent;

Den God, die my soo rijcklijck overregent

En met sijn heyl bestort in overvloed,

Sy eeuwigh lof; hem, die my wraecke doet,

Door wien ick heb de volcken onderworpen

En sloegh hem die mijn bloed noch dacht te slorpen,

Die boven hem my op den Throone stelt

En my verlost van mannen van geweld.

16 Daerom sal ick met opgeheven handen

U looven, Heer, ver in der heyd’nen landen

En onder haer met sangh en soet geluyt

Uw prijs, uw naem, uw wondren breyden uyt,

Die heerelijck verloste dijnen Kooningh

En stelde vast op Syon sijne wooningh

Die uwe gunst op uw Gesalfde send,

Op David en sijn zaede, sonder end.

Den xix. Psalm.

DE Heemlen seggen uyt,

Iae roepen overluyt

Gods eere menighfout,

Dat schoon gewelfsel spreeckt

Dat niet die hand ontbreeckt

Die sulcke wercken bouwt.

De dagh die heden schijnt

En met de nacht verdwijnt

Stort uyt met volle krachten

Aen die hem volgen moet

Wat God al wonders doet,

Alsoo doen oock de nachten.

2 Al heeft dat hoogh gespan

Geen tongh die spreecken kan,

Nochtans die stomme blaen,

Dat ongesproocken woord

Sijn over al gehoort

En doen Gods eer verstaen.

Dit puyck stuck levert stof

Tot uytingh van sijn lof

Den heelen aerd-boom over,

Die aen de schoone Son

Een hut ten Hemel gon

Van Goud en blinckend lover.

3 Waer uyt hy ’s mergens treedt

Op’t kostelijckst gekleedt

Gelijck een Bruydegom,

Gelijck een vroolijck held

Die sich ter loope steldt

En siet na niemand om.

Die door den Hemel rent

Van’t een tot’t ander endt

En voert sijn heete straelen

De heele werelt om

Op dat het alles kom

Van hem sijn leven haelen.

Pause.

4 Soo blinckt des Heeren eer,

Maer uyt sijn woord noch meer

Dat sielen sterckt en sticht;

’t Is suyver en oprecht,

Dat yder een, hoe slecht,

Tot wijsheyd onderricht.

Sijn keuren, sijn bevel

Sijn altijd goed en wel

Vol heugelijcke waerheyd,

Sijn Goddelijcke Wet

Is reyn en onbesmet

En geeft den oogen klaerheyd.

5 Sijn vrees is onbevleckt

Die onse daegen reckt

Tot in der eeuwigheyd;

Wanneer hy Vonnis spreeckt

Geen waerheyt oyt gebreeckt

Of recht in’t geen hy seyt.

Geen Goud, hoe schoon het schijnt,

Hoe suyver, hoe gefijnt,

Is van soo grooten waerde;

Geen Hooningh komter by,

Hoe ongepijnt hy sy,

Uyt wat gewest der Aerde.

6 Heer, die u dient en eert

Werd door uw woord geleert;

Groot loon hebt gy geset

Voor dien, die u betrouwt,

Die uw gebooden houdt

En wandeld nae uw Wet.

Maer wie verstaet of weet

Hoe dick hy overtreet

En dwaeld van uwe weegen?

Ghy Heere, maeck ons vry

Van sondens heerschappy

Die wy onachtsaem pleegen.

7 Geef oock dat uwen knecht

Sy nederigh en slecht,

Geen wind van hoovaerdy

Blaes hem met hooghmoed op

En vul sijn ydle kop,

Op dat hy suyver sy.

O God dien ick betrouw,

Ghy rotz, op wien ick bouw

In spijt van alle winden,

Laet doch het geen mijn mond

Spreeckt uyt des herten grond

Voor u genaede vinden.

Den xx. Psalm.

DE Heer will’ uw gebedt verhooren

Wanneer ghy zijt in nood,

En stell’ u in een stercken tooren

Voor’t dreygen van de dood;

Hy dael’ uyt sijn verheeve wooningh

En will’ het oor niet stoppen

Voor David, ons gesalfde Kooningh,

Op Syons heylge toppen.

2 Hy denck’ aen all’ uw’ offerhanden

Die ghy ten auter bracht,

Oock moete’t vier tot assche branden

De runders, die ghy slacht

Waer heen gy trecken wilt of keeren

En met uw leger rucken

De Heere geef’t nae uw begeeren

En doe het wel gelucken.

3 Dan sullen wy met zeege-vieren

Ons blijschap maecken kond

En richten vaenen en baenieren

Dat ghy den veldslagh wond.

God is met onsen Heer en Kooningh,

Hy sal hem helpen strijden,

En hooren uyt sijn hooge wooningh,

Sijn hand sal hem bevryden.

4 Laet andre moedig sijn op zwaerden,

Op scherpe Lans en speer,

Op waegenen en snelle paerden,

Wy sijn’t op God den Heer.

De Zeegh’ is ons, sy sijn gebleven,

Heer, wilt ons voorts beschermen,

Behoed’ ons, en de Kooningh leeve,

Verhoor ons als wy kermen.

Den xxj. Psalm.

O Heer, de Kooningh is verblijdt

Om dat ghy aen sijn zijde

Wanneer hy gaet ten strijde

In alle legertochten sijt.

Hoe vroolijck is’t gemoed

Om dat ghy hem behoed!

2 Wat dat sijn eygen raed gevil,

Wat dat sijn hert begeerde

(Het sy hy gingh of keerde)

Hy had het al nae wensch en wil,

Het volghde ficks en gladt

Wat dat hy van u badt.

3 Iae, eer hy eyscht, sijt ghy gereedt,

Uw goedheyd komt hem tegen

Met overvloed van seegen,

Een Kroon, van louter Goudt gesmeet

Hebt ghy op’t hooft gestelt

Van dijn gesalfden Held.

4 Hy badt, doe hy vervolgingh lee,

Bewaer my, Heer, het leven:

Ghy hebt het hem gegeven,

En daer toe op een vaste stee

Sijn Koninghrijck geheyt

Tot in der eeuwigheyd.

5 Groot is sijn glans en heerlijckheyd,

Ghy hebt hem hoogh verheven

En boven al die leven

Gekleed met eer en Majesteyt,

En met gesagh en macht

Hem op den Throon gebracht.

6 Ghy hebt op hem dijn heyl gespreyt

En overstort met reegen

Van allerhande seegen

Die dueren sal in eeuwigheyd,

Soo dat sijn hert ontvonckt

Wijl hem uw oogh belonckt.

7 Op u staet onse Kooningh vast,

Op u is sijn vertrouwen,

Op u soo derft hy bouwen,

Dies, wie hem nae sijn scepter tast,

Wat ramp hem dreygen sal,

Hy vreest voor geen van al.

Pause.

8 Al wieder tegens u staen op,

Al die u noyt beminden

Sal uwe hand wel vinden,

Uw haeters slaet ghy op den kop,

Uw wraeck vertoeft niet langh

Met haeren ondergangh.

9 Ghy sult dit Goddeloos gebroed

Verteeren en vernieten

(Dat niets sal overschieten)

In’t vyer van uwen grammen moet,

Gelijck een ooven doet

De stopplen door sijn gloed.

10 Ghy sult haer ackers en’t gesaeyd

Verwoesten en bederven,

Haer boomen sullen sterven

Wanneer de wind dijns gramschaps waeyd,

Haer afkomst, haer geslacht

Sal sijn tot niet gebracht.

11 Want sy uyt eenen euvlen moed

Met wercken en gedachten

U, Heer, te krencken trachten,

Maer’t quaed is by haer niet volbroed,

’t Is in den dop gesmoort

En stirf in sijn geboort.

12 Want ghy sult haer ten vasten doel

Voor uwe pijlen stellen

En senden nae der hellen

In des vergeetinghs stille poel,

En treffen met u schicht

Recht in het aengesicht.

13 O Heer, die ons beschermer sijt,

Die’s Kooninghs heyl bewerckte,

Verheft uw op uw sterckte,

Soo sullen wy in’t hert verblijdt

U singen lof en danck

Met stem en snaeren klanck.

Den xxij. Psalm.

MYn God, mijn God, waerom verlaet ghy my?

Waerom sijt ghy soo verre van mijn zy?

Hoe hoort ghy niet, terwijle dat ick ly,

Mijn droeve klachten?

Ick roep tot u by daegen en by nachten,

Ick smeeck om hulp met traenen en gebeden,

Ick kerm om troost in mijne bangigheden,

Ghy luystert niet.

2 Nochtans sijt ghy de toevlucht in’t verdriet,

De Heylige; wiens lof men sprack en songh

In Israel met los-gelaete tongh

En heldre stemmen.

Ons Ouderen, als het begon te klemmen,

Vertrouden u; ghy deed uw hulpe naedren,

Ghy gaeft gehoor aen’t roepen onser vaedren

In haren nood.

3 Uw trouwe hand op haer gebeeden bood

Haer troost en hulp; sy stonden vast op u

En vonden weer in meenigh sware buy

By u genaede.

Maer wat ben ick; een worm ten spott’ en smaede,

Van yder een getreden met de voeten,

Veracht, verguycht, van haer die my ontmoeten,

Elck wijst my nae.

j. Pause.

4 Waer ick my wend, waer ick mijn oogen slae,

Elck grijnst my toe en treckt sijn oogen dwers,

Elck schort sijn neus met spottelijck geschers,

Als of men seyde:

Dit is de man, die recht van God verbeyde;

Dat hy hem help dien hy’t heeft opgedraegen,

Dat hy hem red, soo hy soo goed behaegen

In David heeft.

5 Maer ghy, o Heer, van dat ick heb geleeft,

Van d’uyr dat my mijn moeder heeft gebaert

Hebt ghy my staegh met teere liefd bewaert

En sorgh gedraegen.

Van Kinds been af en ’t eerste mijner daegen

Sijt ghy mijn God, mijn heyland, mijn behoeder;

Van dat ick soogh de borsten mijner moeder,

Mijn Voedster-heer.

6 Maeck u dan nu van my niet al te veer,

Want angst benart mijn ziel van alle kant,

Dewijl voor my geen hulpe voor de hand

Is by den menschen.

Een wreed gediert met hongerige pensen,

Een graegen hoop van uytgevaste gieren

En het geweld van Basans stercke stieren

Omringen my.

7 Gelijck een Leeuw gaet uyt tot moordery

En brult en schudt zijn manen om de kop

So sparren sy haer grimmigh backhuys op

Om my te scheuren.

Ick dryve wegh als waeter door mijn treuren,

Mijn beenen zijn by na van een gereeten,

En even als het wasch in’t vier gesmeeten

So smelt mijn hert.

ij. Pause.

8 Mijn kracht vergaet, mijn vel werd dor en zwert,

Mijn spier verdwijnt, mijn tongh kleeft aen mijn mond,

Tot stof des doods, die my by na verslond,

Maeckt gy mijn leven.

Van honden wreed, door dulligheyd gedreeven,

Van boeve-jaght werd ick alsins omhagelt,

Mijn handen en mijn voeten zijn doornagelt

Van’t Godloos Rott.

9 Mijn mager lijf is niet als been en bott,

Daer’s niet als’t vel dat mijn geraemte deckt

Sy sien’t met vreughd; ick werd daerom begeckt

Met schempigh smaden;

Sy deylen vast mijn kledren en cieraden,

Sy dobbelen en seggen met malkander

Dats uw’, dats mijn, en dat is voor een ander,

So leyt het Lot.

10 Maer, Heer, hoe lydt ghy langer dese spot?

O Gy, die zijt mijn kracht, mijn trouwe God,

Maeckt u niet verr’ en wilt u haestigh tot

Mijn hulpe spoeden;

Bewaer my voor de zwaerden der verwoeden,

Ruckt mijne ziel uyt haer bebloede handen,

Verlost my uyt der dulle honden tanden

En maeck my vry.

11 Ick roep tot u: O Heere, stae my by,

Bescherm my voor de moorders wreed en dul,

Die als een Leeuw met schrickelijck gebrul

Nae my verlangen.

Dan sal ick, Heer, met snaren en gesangen

Uw heylgen naem in u gemeynte loven

En onder haer u roem doen klincken boven

De wolcken uyt.

iij. Pause.

12 Ghy, die God vreest, looft hem met soet geluyt,

Bewijst hem eer, ghy Iacobs nae-geslacht,

Ghy Israel, want hy heeft niet veracht

Die hier verschoven,

Verdruckt, vervolght, in ellend lagh bedoven,

Noch sich gewent van die, die tot hem liepen,

Maer heeft verhoort die om sijn hulpe riepen

In haren nood.

13 Ick sal sijn roem door landen wijd en groot

Verkondigen, en ’tgeen ick heb belooft

Betaelen, als een schuldigh Opper-hooft

Van die hem vreesen.

De vroome sal versaedt en vrolijck wesen,

En die God soeckt sal nimmer stof gebreecken

Om zijnen lof volmondigh uyt te spreecken

In eeuwigheyd.

14 So wijd als sich het Aerdrijck henen breydt,

So ver de Son doro zijne percken rent

Sal dit zijn by het Heydendom bekent

Dat sich bekeeren

En voor den Heer ootmoedigh sal verneeren

Want hy, die sit ver boven alle wolcken,

Is Heer en heerscht, als Coningh aller volcken,

De Wereld door.

15 De weelige, die volght het ruyme spoor,

Die vet gemest berst van zijn overvloed,

Sal knielen neer, en vallen hem te voet;

Oock sullen buygen

Die uyt een korst haer schrale voedsel suygen,

Oock die in’t stof ter aerden is geseeten;

Die niet en heeft van waer hij sal gaen eeten

Sal zijn versaedt.

16 Sy sullen al, en sonder tal of maet

Nae hem toegaen, en zijn gerechtigheyd

Aen haer geslacht, op’t heerlijxst uytgeleydt,

Met lust verhalen;

Men sal alom in allerhande talen

Vertellen, wat de Heer seer hoogh gepreesen

Den vromen doet, en dat hy die hem vreesen

Niet en verlaet.

Den xxiij. Psalm.

GOd is by my en hoed my, als een herder

Sijn lieve vee; dies sorgh ick nu niet verder

Dat dit of dat my immer sal gebreecken.

Hy geeft my dranck aen stille waeter-beecken,

Hy geeft my gras in lieffelijcke weyen

En brenght my af na weelighe valeyen.

2 Hy maeckt my frisch en mijne ziele vroolijck,

Hy brenght my weer terecht, verdwael of dool ick,

Selfs in de nacht, wanneer de wolf komt loeren

Om hier of daer een schaepje wegh te voeren,

So vrees ick niet; ’kbetrouw my op zijn waecken

En op zijn staf, dat my geen quaed sal naecken.

3 Hy deckt mijn disch voor ’t oogh van die my haeten,

Hy salft mijn hooft uyt eedle balsem-vaeten,

Hy schaft my spijs in schootelen met hoopen

En doet van wijn mijn beecker overloopen,

Hy sal aen my zijn goedheyd staegh betoonen

En langen tijd sal ick zijn huys bewoonen.

Den xxiiij. Psalm.

HEt aerdrijck en wat het omringht,

Al wat in zee en waeter springht,

Wat rept, wat roert, ’t is al des Heeren:

’t Is alles zijn wat datter leeft,

Dewijl hy’t al gevestight heeft,

Lucht, aerde, zee, rivier en meeren.

2 Maer wie sal zijnen bergh opgaen?

Wie sal so in zijn gunste staen

Dat hy het heylge sal betreden?

Die hert en handen suyver houwt,

Die in zijn ziel geen ylheyd bouwt

En niemand niet bedrieght met eeden.

3 De sulcke sal van zijnen God

Ontfangen tot zijn deel en Lot

Een overvloed van heyl en segen;

Dit zijnse, die hy mint en acht,

Die nae hem vragen dagh en nacht

En wandelen in zijne wegen.

4 Ruymt u, gy Poorten, heft uw boogh

Gy eeuw’ge deuren maeckt u hoogh,

De groote Koningh komt gereeden.

Wie is de Koningh so vol eer?

Het is een machtigh Vorst en Heer

Die zijnen Vyand heeft vertreden.

5 Ruymt u, gy Poorten, heft u boogh,

Gy eeuw’ge deuren maeckt u hoogh,

De groote Koningh komt gevaeren

Wie is dees Kooningh, diemen seyt,

So vol van eer en Majesteyt?

Het is de Heer der leger-schaeren.

Den xxv. Psalm.

ICk verhef tot u mijn ziele,

O mijn God, dien ick vertrouw,

Laet my, die hier neder kniele,

Niet vergaen van schand en rouw,

Dat mijn Vyand, die nu lacht,

Niet mach klappen in zijn handen.

Die op uw genaede wacht

Liet gy nemmermeer in schanden.

2 Maeck beschaemt die u verachten;

Brengh my op de rechte baen,

Leer my voor de sulcke wachten

Die verkeerde wegen gaen,

Voer my door dyns waerheyds slagh

Wilt my trouwlijck onderrichten.

Op u wacht ick nacht en dagh

Sonder immermeer te zwichten.

3 Heer, gedenck des tijdts voorleeden

Doe gy dyn barmhertigheyd

En so veel goedgunstigheden

Aen uw dienaer hebt geleyt,

Maer dat gy niet langer heught

’tQuaed wel eer by my bedreven

In mijn slibberige jeughd;

Wilt die feylen my vergeven.

4 Gy zijt, Heer, rijck van genaede

Die den sondaer vol berouw

Liever brenght ter rechter-paede

Als dat hy verdoolen souw;

Gy sult in gerechtigheyd

Den sachtmoedigen doen treeden,

En daer ’tpad ten leven leyt

Vast doen setten zijne schreden.

5 Gy zijt goed en oock waerachtich

In al ’tgeen gy doet of laet,

t’Allen tijd des volx gedachtich

Dat na uw gebooden gaet.

Wilt, o Heer, om uwen naem

My mijn sonden mee vergeeven,

Maeck my voor u aengenaem,

Uwe gunste doe my leven.

Pause.

6 Die God soecken en hem vreesen

Sal hy selver wijsen aen

Wat voor wegh, of die, of desen

Is ten leven in te gaen,

Hy sal haer in rust en vree

Doen besitten land en erven,

Rijck van schatten en van vee,

En haer saet sal niet versterven.

7 Godes boeck schijnt zwaer om leesen,

Diep de gronden van zijn raed,

Maer ’tis klaer voor die hem vreesen

Daer ’tgeheym voor open staet.

Dies heb ick het oogh altijd

Op zijn wil en wet geslaegen,

Want hy ist die my bevryt

Van de geen die my belaegen.

8 Heer, sie om, en laet u vinden

Tot mijn hulp en troost bereyd,

Ick ben arm en sonder vrinden

En verdwijn in eensaemheyd.

Sie hoe mijne ziel verlanght:

Komt doch haestigh aengetreeden,

Want mijn herte wert gepranght

In een pers van bangigheden.

9 Sie my aen met medelyden,

Wilt my van het sonden pack

Door uw goedigheyd bevryden

Dat ick niet ter neder sack;

Neem op mijn vyanden acht

Die geweldigh zijn gewassen

In getal, in moed, en macht,

En als honden my verbassen.

10 Heer, bewaer my voor haer tanden,

Red mijn ziel en maecktse vry,

Dat ick niet verval in schanden,

Want op u verlaet ick my.

Dat oprechtheyd my behoe,

Want gy zijt dien ick verwachte,

Heer, verlost ons, en u roe

Keer van Israels geslachte.

Den xxvj. Psalm.

VErschaf my recht, o Heer,

Voor wien ich my verneer,

Want ick ben reyn, en onbesmet

Op u is mijn vertrouwen,

Dies sal ick’t staende houwen

Waer ick mijn voeten neder set.

2 O Heere, peylt mijn grond

En oordeelt of gy vond

Oyt valsheyt in mijn ommegaen,

Wilt vry mijn hert doorsoecken

Of’t in verborgen hoecken

Yets slims of onrechts heeft gedaen.

3 Uw gunst, uw goedigheyd

Was staegh voor my bereyd,

Die had ick voor mijn oogen staen;

Ick hebbe vroom gehandelt,

Ick hebbe recht gewandelt,

Ick hebbe nae uw woord gedaen.

4 Ick hebbe niet verkeert

Met menschen, die op dʼeerd

Sich voen met wind en ydelheen,

Men heeft my niet gevonden

By die haer valsche gronden

Bedecken met vermomde reen.

5 Den quaeden draegh ick haet,

Men siet my in den raed

Der snoode mannen niet vergaert;

Ick sit niet in haer bancken,

Ick deel niet aen haer rancken

Noch aen haer goddeloosen aert.

Pause.

6 Ick ken my selven net,

Onschuldigh, onbesmet,

Mijn handen heb ick reyn en klaer,

En derf vrymoedigh treden

Met onverschrickte schreden

Tot uwen heyligen autaer

7 Om daer met danckbaerheyd

’tLof uwer Majesteyt

Voor u gemeynt te roepen uyt

En doen voor yders ooren

Vw wonderwercken hooren

Door sangh en spel van harp of luyt.

8 O Heer, ick stel mijn sin

Met yverige min

Op’t heyligh huys daer hy in woont;

Ick heb in hooger waerde

De plaets, daer ghy op aerde

Uw heerlijckheyd aen ons vertoont.

9 Och, dat ick niet en raeck

Om ’tleven, als uw wraeck

Sich eens ter straf der boosen spoedt;

Wilt my niet heenen rucken

Met die de goe verdrucken

En dorsten na onschuldigh bloed:

10 Die staegh met ziel en lijf

Tot schandelijck bedrijf

Tot roof en moorden reede staen,

Wiens handen voor geschencken

Om ’trecht te helpen krencken

Tot schae der vroomen open gaen.

11 Maer anders is uw knecht,

Mijn wandel is oprecht

En ver van alle guytery,

Dies neygt na u mijn ooren,

Wilt my genadigh hooren

En maeckt my van mijn haeters vry.

12 Als ick op effen velt

Sal eenmael zijn gestelt

En buyten nood van glippen stae,

Sal ick den Heere singen

In de vergaderinghen

Dat ick soo wel en seeker gae.

Den xxvij. Psalm.

GOd is mijn licht, hoe souw ick kunnen dwaelen?

Hy is mijn heyl die my alsints bewaert.

God is mijn burgh, wie sou my kunnen haelen?

Hy is mijn schild, hoe souw ick zijn vervaert?

Mijn vyand quam my naeder met geweld,

Om met mijn vleesch zijn honger te versaen,

En met mijn bloed wouw hy zijn dorst verslaen,

Maer hy is selfs gesneuvelt en gevelt.

2 Schoon of my al een leger quam omringhen

Ick waert getroost, en ick en vreesde niet

Schoon my een heyr der boosen quam bespringen.

Ick bouw op God die nimmer my verliet

Een dingh alleen heb ick van hem gebeen

En bid het noch en vinder reden in:

Dat ick mocht zijn een van zijn Hof-gesin

En zijn Paleys mijn leven langh betreen:

3 Dat ick eens vry van so veel suckelingen

In rust en vree zijn lust-Hof mocht begaen

En ’sHeeren lof in zijnen tempel singen,

En daer zijn dienst mocht daeghlijx schouwen aen.

Want hy heeft my versteecken in zijn hut,

Hy heeft my vry doen sitten in zijn tent,

Wanneer sich ’tquaed had tegen my gewendt;

Hy was mijn rotz, mijn muer, mijn scherm, mijn schut.

Pause.

4 Oock nu ter tijd heeft hy mijn hooft verheven

Ver boven die die om en om my staen,

Ver boven die, die vlammen op mijn leven

Om met mijn dood haer moordlust te verzaen,

Dies sal ick hem danckoffer doen met sangh.

Hoor, Heere, hoor wanneer ick tot u sucht,

Kom my te hulp wanneer ick tot u vlucht,

En als ick roep so zwijght niet al te langh.

5 God sprack (dus komt mijn ziele my vermaenen)

Soeckt my ter tijd van harde tegenspoed:

Nu soeck ick u met suchten en met traenen

En val om hulp uw Majesteyt te voet;

Ontseg my niet de vrindschap van uw oogh,

Verstoot my niet in eenen grammen moed;

Ghy zijt, die my voor desen hebt behoed,

Kom nu oock af en help my van om hoogh.

6 Of schoon in nood ons’ ouders ons verlaeten

Geen zwarigheyd, gy treckt u onser aen.

O Heer, om de bespieders mijner straeten,

Wijs my den wegh die sekerst is te gaen.

Stelt my voor mijn partyen niet te recht,

Want tegen my zijn heden opgestaen

Getuygen, die met valscheyd ommegaen

En soecken ’tbloed van dijn getrouwe knecht.

7 Indien ick had in het geloof bezweecken

Dat God my weer sou voeren in de poort

Van zijne Stad, daer ick was uytgeweecken

’kWas onder ’tpack van tegenspoed versmoort.

Wacht vry op God, weest sterck in het geloof,

Treedt niet te rugh noch aerselt in den strijdt,

Want hy verlost den vromen die hier lijdt.

Die aen hem roept vindt hem niet altijd doof.

Den Psalm xxviij.

O Heer, mijn rotz waer op ick vluchte,

Ghy zijt tot wien ick roep en suchte,

Wilt voor mijn stem uw oor niet stoppen,

Antwoort op mijn gestaedigh kloppen,

Op dat men soo ghy langer wacht,

My niet voor eenen dooden acht.

2 Verhoor, o God, mijn droevigh smeecken,

Sie my mijn handen opwaerts steecken

En spoeyen ten gewijden drempel

Daer ghy gehoor geeft in uw tempel.

Ruckt my niet met den boosen heen

Die niet als quaed in’t hert en smeen.

3 Die vrindlijck met haer naesten spreecken

En vol bedrogh en valscheyd steecken;

Heer, wilt haer loon na wercken schaffen

En na de maet haers boosheyds straffen,

En geef dat de vergeldingh zy

Na waerde van haer guytery.

4 Want sy versmaen des Heeren wercken

En willen daer niet eens op mercken

Als oft niet quam van zijne handen,

Daerom sal hy tot haerder schanden

Al haer gebouw ter neder slaen

Dat stuck noch stol sal blijven staen.

5 Wat vreughde komt mijn bloed ontsteecken!

Gelooft sy God, hy hoort mijn smeecken

Hy was de schild die ick vertroude:

Ick ben geholpen en behoude,

Dies springht mijn hert, en sal met sanck

Hem eeuwigh geven lof en danck.

6 God laet zijn Koningh niet verlooren

Die hy gesalft heeft en verkooren;

O Heere, wilt dyn volck behouwen

En segenen die u vertrouwen;

Verlost uw erf, en hoedt en weyd

En heft haer hoogh in eeuwigheyd.

Den xxix. Psalm.

KOmt, gy Princen, groot van macht,

Vorsten-kinders hoogh geacht

Hoogh verheven uyt het stof,

Komt en geeft den Heere Lof;

Komt met nederige zielen

In zijn Tempel neder knielen,

Doet op zijn Autaeren branden

Uytgelesen offerhanden.

2 Godes stem klinckt over al,

Over berg en over dal:

Door de wolcken en de locht,

Door het eyndeloose vocht

Van de Zee en woeste waetren

Doet hy zijnen donder klaetren:

Sijne stem is groot en machtich,

Vol van heerlijckheyd en prachtich.

3 Rept hy maer: het boom gewas

Doet hy breecken als een glas:

Voor zijn stem is alles teer;

Hooge ceders raecken neer;

Spreeckt hy maer, en maeckt sich ruchtich:

Logge bergen werden luchtich,

Sirion en Liban springen

Als de dertle hockelingen.

4 Godes stem met groot geluyt

Drijft het vyer ter wolcken uyt

Dat het dorre Kades trilt

Met zijn bergen woest en wilt,

Dat sich de verschrickte hinden

Buytens tijdts van kalf ontbinden;

Sijne stem ontbloodt de wouden

Daer het Wilt sich plagh te houden.

5 Dies zijn Heylige Gemeynt

Van zijn teere sorgh omheynt

Spreeckt ter Tempel van den Heer

Sijner wercken lof en eer.

Hy ontsloot wel eer de wolcken

Dat verdroncken vee en volcken,

Oock sal hy in eeuwigheden

’sWerelds Richters-stoel bekleden.

6 Hy sal dien die op hem wacht,

Stercken met gewenschte kracht,

En die zijnen naem aenbidt

Stellen in gerust besit.

***

Hy sal met een milden regen

Van zijn goddelijcken segen

Sijn verkooren volck begieten,

Datse vree op d’aerd’ genieten.

Den xxx. Psalm.

HOogh wil ick heffen uwen lof

Die my doet rijsen uyt het stof

En voert ter top van hooge staet,

O Heer mijn God, die niet en laet

Mijn vyand in mijn quaed verblijden,

Maer maecktse rood die my benyden.

2 Wanneer ick tot u heb geschreyt

Vond ick u tot mijn hulp bereydt:

Gy, Heere, hebt my weer herstelt

Die van de dood schier was gevelt:

Gy hebt my ’tleven weer geschoncken

Die schier ten graeve was gesoncken.

3 Gy die Gods huysgenooten zijt

Psalm singht den Heer tot aller tijd;

En vieret de gedachtenis

Van uwen God, die heyligh is.

Want zijnen toorn heeft haest een ende

Voor die hem soecken in ellende.

4 Sijn gramschap heeft geen langen duyr,

Sijn goedheyd reckt ons levens uyr;

Indien den avond droefheyd brenght

En heel de nacht ons pijn verlenght

God geeft des mergens wel weer reden

En nieuwe stof tot vroolijckheden.

Pause.

5 Oock sey ick eertijds onbedacht

(Geeert, gestreelt en hoogh geacht)

Nae dat ick wensch so gaet het my,

’Tis al voor wind, voor stroom en ty,

Mijn voet staet vast, hoe kan ick vallen?

Ick legh bewaert in hooge wallen.

6 Maer doe uw aengesight verdween

Kreegh ick een schrick, door al mijn leen,

Dies riep ick tot u in mijn nood:

Wat voordeel isser in mijn dood?

So ick ten graeve kom te daelen

Sal dan het stof uw lof verhaelen?

7 Sal dan een lijck ter aerd gebracht

In eenen eyndeloose nacht

Oirkonden van uw heerlijckheyd

Of roemen uwe Majesteyt?

Hoor, Heere, hoor, wilt my behoeden

En u tot mijne bystant spoeden.

8 Uw hulp was ree, en ’tquaed geweert,

Mijn wee-klacht in een rey verkeert,

Mijn kruys, mijn pack van my geleyt

En ick omgordt met vroolickheyd,

Op dat ick, Heer, uw lof verkonde.

Dat sal ick doen met vollen monde.

Den xxxj. Psalm.

O Heer, gy zijt mijn sterckt’ en wallen

Waer op ick my verlaet

Hoe’t oock ter Werelt gaet;

Laet my in schande niet vervallen;

Wilt my van ’tquaed bevryden

Door gunstigh medelijden.

2 Wilt uw gehoor tot mywaerts neygen,

Komt spoedigh ’tmijner bee,

Uw hulp sy haestigh ree,

En weert de rampen die my dreygen;

Sijt my een vaste rotze

Die ’svyands machten trotze.

3 Want gy zijt die, dien ick vertrouwe,

Brengh my ter rechter baen,

Doe my verseeckert gaen

Dat ick het padt des levens houwe,

En red my uyt de netten

Die sy verborgen setten.

4 Mijn geest beveel ick in uw hoede;

Gy, Heer, hebt my bevryt

Die God der waerheyd zijt;

Ick bouw op u hoe datmen woede;

Ick haet die ydelheden

En valsche leugens smeden.

j. Pause.

5 Ick sal my in uw gunst verblyden;

Mijn ziele vleugel-spreyt

In uwe goedigheyd,

Want gy aensaeght my in mijn lijden,

En hebt my waer genoomen

In ellends bange stroomen.

6 Oock heeft uw hand my niet gelaeten

In ’sVyands sterck geweld,

Gy hebt my vast gestelt

En weer gevoert op ruyme straeten,

So dat ick my kon reppen

En vry mijn aessem scheppen.

7 Weest my genaedigh als voor heenen,

Want my is harde bangh,

Mijn hert is in een prangh,

Mijn vleesch is wegh, mijn buyck verdweenen,

Geen glans is in mijn oogen,

Mijn spier en pit verdroogen.

8 De droefenis verkort mijn jaeren,

Mijn leven krimpt van smert,

Van suchten smelt mijn hert,

Gestaege sorgh vergrijst mijn haeren,

Mijn kracht vergaet door ’tsteenen,

Geen mergh is in mijn beenen.

ij. Pause.

9 Ick werd van wegen mijn vyanden

Dewijl’t my quaelijck gaet

Van alle man versmaet,

Een yder stoockt met my zijn tanden,

Dat buyren en bekenden

Haer aensight van my wenden.

10 Mijn eer, mijn luyster is vergeeten

Als waer ick in het graf,

Men weetter niet meer af

Als van een pot, daer heen gesmeeten;

Ick moet met eygen ooren

Der Grooten laster hooren.

11 Ick werd gedreygt, men doet my beven

O Heer, dewijle sy

Raed houden tegens my

Om my te brengen om het leven:

Doch ick, spijt mijn vyanden,

Verlaet my op uw handen.

12 Gy zijt mijn God; mijn tijd, mijn uyren

Staen in uw wil; gy stelt de maet

Waer nae het leven gaet,

Gy kunt het korten of doen duyren;

Verlost my uyt de klaeuwen

Van haer die my benaeuwen.

13 Send dynes goedheyds lieve straelen

Op my dijn trouwen knecht,

Gy weet mijn saeck, mijn recht,

Laet op mijn hooft dyn gunste daelen,

Geen schaem-rood verf mijn wange

Die na uw hulp verlange.

iij. Pause.

14 Laet die in schand en ’tgraf versincken

Die op den vroomen boos

En schelmsch en goddeloos

Van hovaerdy en hooghmoed stincken:

Maeck stom de leugen-monden

Die smaeck in valscheyd vonden.

15 O Heer, hoe groot is uwe goetheyd

Voor dien die voor uw beeft

En na uw wetten leeft!

Al schijnt hy somtijts onder voet leyt,

Geen dingh dijt hem ten quaede

Die steunt op u genade.

16 Gy sult, die sich op uw betrouwen,

Verschuylen en behoen

Voor die haer onrecht doen

En soecken alle quaed te brouwen,

Gy sult u volck bewaeren

Voor die hier tweedracht baeren.

17 Uw naem, o God zy hoogh gepresen

Voor dat gy my behoedt,

Voor dat ghy so veel goed

Aen my so dickwils hebt bewesen;

Die my, hoe ’tonval kaetze,

Doet staen ter goeder plaetze.

18 Al had ick onbedacht gesproocken

In mijne haestigheyd,

De hand des Heeren leyt,

Sijn oogen zijn voor my geloocken:

Noch voeld’ ick, als ick schreyde

Dat ghy niet langh en beyde.

19 Lieft God, gy zijne gunst-genooten,

Die vroome lien bewaert

En trotse werpt ter aerd,

Laet u geen ramp om verre stooten:

Hy sal haer staende houwen

Die sich op hem vertrouwen.

Den xxxij. Psalm.

WEl hem, dien God zijn sonden heeft vergeven,

Wel hem, dien’t quaed, het geen hy heeft bedreven,

Dien’t overtreen niet ten verderf en streckt,

Maer van de Heer genaedigh werd bedeckt;

Wiens feylen hem niet werden toegerekent,

Wiens schulden niet te boeck en staen getekent;

Die vry van list, van schalckheyd, van verraedt,

Met slim bedroch in’t hert niet zwanger gaet.

2 Wanneer ick zweegh, noch mijne sonden melde,

Had ick geen rust, mits mijn Gewis my knelde

En mijn gemoed my knaeghde dach en nacht,

Dat ouderdom in mijn gebeente braght,

Om dat uw hand haer over my verzwaerde;

Mijn sap vergingh gelijck het vocht der aerde,

Ick drooghde wegh als ’twater uyt het landt

Wanneer de Son des somers daer op brand.

3 Maer als ick u mijn sonden heb beleeden

En opende mijn ongerechtigheden

En met berouw mijn schuld te kennen gaf

Vergaeft gy my de wel-verdiende straf;

Daerom sal elck na uwe welbeminden

Dewijl ’tis tijd om troost by u te vinden

U roepen aen, eer dat gerechte wraeck

En hooge vloed dijns gramschaps haer genaeck.

Pause.

4 Gy zijt de plaets daer ick kan veyligh schuylen,

Bewaer my voor benaeutheyts naare kuylen:

Gy zijt die my van vreughde singen doet

Om dat gy my in alle nood behoedt.

Komt, is uw woord, Ick wil u gaeren leeren

En wijsen aen den rechten wegh des Heeren,

Ick wil, o mensch, u tot het beste raen

En over u mijn oogen laeten gaen:

5 Weest niet gelijck den domm’ en steege guylen,

Den eselen, den paerden en den muylen,

Die hard van beck op ’twreede mond-stuck gaen,

Getoomt, gekorft, om niemand te beschaen.

Die Godloos is heeft pijn en smert te wachten,

Maer die de wet des Heeren wel betrachten

En op zijn hulp met vast vertrouwen staen

Sal zijne gunst van alle kant omvaen.

6 Verheught u dan, gy die in uwen wandel

Rechtvaerdigh zijt en vroom in uwen handel,

Weest bly en singht, gy, die in u gemoed

Sijt reyn en recht en daer geen valscheyd voedt.

***

Een waere vreughd doe uwe voeten springen,

Uw snaeren slaen, uw keelen helder singen;

Uw hert, uw siel sy in den Heer verblijd

Gy die voor hem oprecht en suyver zijt.

Den xxxiij. Psalm.

GHy vroome singt den Heer der Heeren

Met stemmen en met snaer-gespel,

Komt hem met lof-gesangh vereeren,

Want lof betaemt den vroomen wel;

Wilt met harp en luyten

Sijne goedheyd uytten,

Seght hem lof en danck,

Paert het snaere-streelen,

Met uw heldre keelen

Tot een bly gesanck.

2 Singht God met Psalmen nieuw en aerdigh,

Uw hert sy vrolijck en verheught:

Sijn groote naem is prijsens waerdigh,

En den oprechten voegt die vreughd.

’tWoord van hem gesproocken

Heeft hy noyt gebroocken,

Recht is ’tgeen hy seyd,

En aen al zijn wercken

Kanmen niet bemercken

Als getrouwigheyd.

3 Hy mint en houdts’ in grooter waerde

Die wandlen in gerechtigheyd,

Syn goedigheyd vervult de Aerde

Daer hy zijn segen over spreyt.

’sHemels hooge boogen

Sijn van hem getoogen,

Sterren, Son en Maen

Sijn van zijn gestichten,

En die schoone lichten

Die daer boven staen.

j. Pause.

4 Hy heeft de zee en woeste stroomen

In eenen afgrond t’saem vergaert

En als op eenen hoop doen koomen

En in een schat-kist dicht bewaert.

Laet hem alles vresen

Watter sy in wesen

Wie op aerde woon;

Dat elck, dien het leven

Is van hem gegeven,

Sich ootmoedich toon.

5 Wanneer hy spreeckt, op zijnen woorde

Geschiet het al wat hy gebied,

Het staeter strax, gelijck ’tbehoorde,

’tIs al gereed, daer mangelt niet.

Wat de Heydnen buyten

Sijnen wil besluyten

Maeckt hy vruchteloos,

En al haer gedachten

Hebben klem noch krachten,

’tIs al vaets en voos.

6 Maer Godes raed sal eeuwigh duyren,

Bestendigh ist wat hy besluyt,

Geen tijd, geen eyndloos tal van uyren

Wischt dat uyt zijn gedachten uyt

Saligh zijn ter deegen

Die den Heer gekreegen

Hebben tot haer God,

Die hy heeft verkooren

Die hem toebehooren

Als zijn erf en lot.

ij. Pause.

7 Ter heemlen is de Heer geseeten

Van waer hy siet de wereld aen

Wat dat de menschen haer vermeeten,

Wat sy al doen en onderstaen.

Sijner oogen straelen

Laet hy neder daelen

Op het aerdsch geslacht

Om op yders wercken

Van om hoogh te mercken

Wat hy poogt en tracht.

8 Geen menschen kunnen God bedriegen:

Hy heeft haer herten selfs gemaeckt.

Hoe souw het werck zijn schepper liegen?

By hem wert alle schijn gewraeckt.

Dat sich niet verlaeten

Koningen en Staeten

Op haer heyr en macht;

Sterck gewricht van ermen

Kan geen Held beschermen

Door zijn eygen kracht.

9 Geen deughd van afgerechte Rossen

Hoe stijf van rugh, hoe vast te been,

Kan van de dood zijn man verlossen

Hoe fix te paerd, hoe wel bereen:

Maer des Heeren oogen

Sijn van groot vermoogen

Over al de geen

Die zijn wil betrachten

En wel vlytigh wachten

Op zijn goedigheen.

iij. Pause.

10 God sal haer, die hem vreesen, spaeren:

Hy salse redden van de dood

Om haer by ’tleven te bewaeren

In dieren tijd en hongers nood.

Dit is ons vertrouwen,

Dies wy op hem bouwen,

Hy is onse schild,

Die ons sal behoeden

Hoe de boose woeden

Hoe het quaed ons knilt.

11 Ons herten zijn als uytgelaeten,

Wy zijn, o God, in u verblijdt

Om dat gy tegen die ons haeten

Een vaste burght en toevlucht zijt:

Daerom, Heer, bereegen’

Ons met uwen seegen,

Doet uw milde hand

Over ons luy oopen,

Geeft ons ’tgeen wy hoopen,

Laet ons niet in schand.

Den xxxiiij. Psalm.

ICk wil uyt ’s herten grond

Verbreyden Godes Naem en eer:

Sijn lof, sijn roem, sal nemmermeer

Versterven in mijn mond:

Mijn siel, mijn danckbaer hert

Sal op hem roemen datmen’t hoor,

Dat het den vroomen koom ter oor

Op dat hy vrolijck werd.

2 Maeck groot met my den Heer,

Laet ons sijn daeden heffen op

En singen in den hooghsten top

Tot sijne prijs en eer:

Ick socht hem in de nood,

Hy toefde niet op mijn gebedt

Maer heeft my uyt de vrees geredt

Van de gedreyghde dood.

3 Wie op sijn bystand siet,

Wie op sijn hulp sijn oogen slaet

Hoe het hem somtijds tegen gaet

Geraeckt in schanden niet.

Hoe dickmaels riep een mensch

Tot hem, die arm en haest versmoort

In ellend lagh, en wierd verhoort

En wierd verlost nae wensch!

j. Pause.

4 Des Heeren Engel gaet

En staet en slaet rondsom de geen,

Die God ontsien, sijn leger heen,

En ruckts’ uyt alle quaed:

Dus merckt en wel verstaet

En smaeckt hoe goed de Heere zy;

Hoe wel daer aen, hoe saeligh hy

Die sich op hem verlaet.

5 Vreest God en acht sijn stem

Ghy die des Heeren heylgen zijt,

Want die hem vreest en dient met vlijt

Geen nooddruft mangelt hem.

Een Leeuw hoe sterck, hoe stout,

Lijdt honger door gebreck van roof,

Maer die God soeckt met vast geloof

Gebreeckt geen onderhout.

6 Komt, kindren, leert van my

De vreese Gods, en wilt verstaen

Wat dien’ gelaeten, wat gedaen,

En wat zijn wille zy.

Sijt gy op ’tleven soet,

Sijt gy voor vroegh te sterven bangh,

Saeght gy uw leven gaeren langh

En uwe daegen goed:

7 Bewaert u tongh dan wel

Dat sy bedrogh noch valsheyd spreeck,

Die d’eer van uwen naest’ en breeck

En die ter neder vel.

Doet goed en laet het quae,

Siet dat ghy na de vrede tracht:

Want God neemt op den sulcken acht,

En slaet haer bidden gae.

ij. Pause.

8 Hy sal in grammen moed

De Goddeloose doen te niet

Dat geen geheughnis overschiet

Van haer noch van haer bloed.

Die roept die werd verhoort;

Is hy benaut: hy werd verlost;

Lijd hy gebreck: hy krijgt de kost;

Die zwack is werd geschoort.

9 Geen hoogmoed hem behaegt:

Maer al wie hem ontsiet en vreest,

En een gebroocken hert en geest

In zijnen boesem draegt.

Als harde tegenspoet

Somtijts op d’aerd den vromen druckt

Hy werter weder uytgeruckt,

God helpt hem weer te voet.

10 Den goeden slaet hy gae

Dat haer geen ramp of onheyl deer

Noch aen gebeent’ of vleesch verzeer,

Noch haere leen beschae.

De dood is ’tloon van’t quaed

Dies sal de boose-wicht vergaen

En voor Gods oordeel niet bestaen

Die zijne heylgen haet.

11 De mensch is wel beraen

Die God dient als een trouwen knecht

En op hem bouwt, want in het recht

Sal hy niet schuldigh staen

***

Die God vertrouwen kan

En op zijn hulp zijn oogen slaet

Hoe slim het by de menschen gaet

Sijn recht blijckt nu of dan.

Den xxxv. Psalm.

TWist met mijn twisters, Heer, en slaet

Die tegen my in’t harnasch staet,

Neem schild en zwaerd en help my strijden

Red my van haer die my doen lyden,

Aenvaerd de spiets tot mijn behoed,

En treed mijn vyand te gemoed;

Spreeck tot mijn ziel: zijt niet vervaert,

Ick ben de God, die u bewaert.

2 Laet die in schand en schaemt vergaen

Die na mijn siel en leven staen,

Drijft haer te rugh en wiltse krencken

Die tegen my veel quaeds bedencken;

Brengh hare benden op de vlucht

Gelijck het kaf vliegt door de lucht;

Uw Engel maecke sich te been

En jaegh mijn vyand voor my heen.

3 Sijn wegh sy slibberigh en glad,

Bedwelm hem op het duyster pad,

Uw Engel sitt’ hem op de hielen

En maeckse neer die niet en vielen.

Want sonder reen heeft hy zijn net

In een verborge groef geset

En buyten oorsaeck my getracht

Te vangen in een Holle gracht.

4 Werp neer ter aerd, verwoest, verderf

Sijn huys, zijn land, zijn haef, zijn erf,

Eer dat hy’t weet; doe hem versticken

En worgen in zijn eygen stricken.

Hy stort’ en vall’, en smoor’ en smacht’

In zijn, voor my gedolve, gracht,

So sal mijn siele zijn vol vreughdt

En in Gods heyl en hulp verheught.

j. Pause.

5 Mijn tongh, en watter is in my

Sal seggen, Heer, wie is als gy?

Wie isser uws gelijck in wercken?

Gy redt den zwacken van den stercken:

Den armen, van die hem verdruckt

En rooft en plundert, pluyst en pluckt;

O Heere, help; men tyght my aen

’tGeen ick niet weet, noch heb gedaen.

6 Met quaed vergelden sy het goed,

Voor weldoen soecken sy mijn bloed,

Daer ick in haer ellendigheden

Sat met een sack om mijne leeden,

Ick heb om haeren ’twil gesucht,

Gebeen, gevast, mijn vleesch getucht,

Met haer verkeert gelijck een vrind

En als mijn eygen broer bemind.

7 Ick gingh in’t zwart en neer gebuckt

Als dien de rouw zijns moeders druckt.

In tegendeel, als het gebeurde

Dat ick in droefheyd was en treurde,

Sijn sy verblijt, hoewel ’tgelaet

Was heel verscheyden van de daedt;

Ick merckte’t niet in mijn verdriet:

Sy scheurden ’tkleed, en meendent niet.

8 Sy hebben over my geknerst

Op hare tanden, en gescherst

By huychelaers en Taefel-vrinden:

Wat toeft ghy, Heer, om haer te vinden?

Hoe langh lust u dit aen te sien?

Wilt my dyn hand en hulpe bien,

En brengh mijn siel uyt het verderf

Dat ick niet van die Leeuwen sterf.

ij. Pause.

9 Dan sal ick hebben ruyme stof

Om te verkondigen uw lof

En onder veel’ en groote volcken

Uw roem doen rijsen tot de wolcken;

Dat niet mijn vyand, die my haet,

En t’onrecht na mijn leven staet,

Wenck met zijn oogen over my

En sich in mijn verdriet verbly.

10 Want noyt quam vree in haer gedacht,

Maer sy bedencken dagh en nacht

Hoe sy den goeden sullen plaegen

Die hier op aerd na vrede jaegen;

Sy sparren tegen my den mond,

En grinnicken, en seggen rond,

Ha, ha! wy sien ons lust aen hem,

Hy is benart en in de klem.

11 Maer gy, o Heer, gy siet het mee:

Wijck doch niet verr’ en houw u ree,

Stae op: ’tis tijd, en wilt ontwaecken.

Toef langer niet en red mijn saecken,

Verhoor mijn stemm’ en doe my recht,

Richt nae de waerheyd dynen knecht

Dat sy niet juychen over my:

Gy weet wat van mijn saecke sy;

12 Dat sy in’t hert verwoedt en fel

Niet seggen: so, nu gaet het wel,

En roepen met verwaende monden

De man is ons, hy is verslonden.

Maeck haer beschaemt in al haer raed

Die sich verblijden in mijn quaed,

En doets’ in spot en schand vergaen

Die tegen my hooghmoedigh staen.

13 Maer die in mijn gerechte saeck

Betoonden lust en goede smaeck

Laet die met my in vreughde zwemmen

En roepen staegh met blyde stemmen:

Lof sy den Heer die eeuwigh leeft,

Die zijnen dienaer vreede geeft:

So werde staegh door my verbreyd

De lof van uw gerechtigheyd.

Den xxxvj. Psalm.

DEs boosen goddeloosheyd doet

My vast gelooven, dat hy moet

Geen God ontsien noch vreesen,

Want hy sich noch in’t herte vleyt

Al blijckt zijn ongerechtigheyd,

Hy heeft van’t quaed geen weesen.

Vol list en onrecht is zijn mond,

Hy houd sich of hy niet verstond

Wat zy van goed te plegen;

Te bed bedenckt hy guytery,

Hy wraeckt geen quaed, hoe groot het sy,

Bedrogh zijn al zijn wegen.

2 O Heer, uw gunst uw goedigheyd,

Uw waerheyd gaet seer hoogh en spreyd

Sich boven alle wolcken;

Geen bergh so hoogh, so diep geen dal

Dat uw gerichten peylen sal,

Gy sorgt voor vee en volcken.

Hoe vriendlijck zijt gy, Heer, hoe goed!

Dies salmen onder het behoed

Van uwe vleugels rusten,

En werden aen uw disch versaet,

Daer overvloed van alles staet

Wat yemands hert magh lusten.

3 Gy Heere zijt des levens bron,

Daer ’t al uyt vloeyt; gy zijt de son

Daer wy het licht van haelen:

Recht den oprechten van om hoogh

En laet uw goedertieren oogh

Op alle vroomen straelen.

Dat doch mijn vyand groots en fel

My met zijn hand niet neder vel

En treede my met voeten;

Het gae hem nae der boosen wijz:

Hy valle, dat hy niet weer rijz:

Wilt so mijn suyr versoeten.

Den xxxvij. Psalm.

VErstoort u niet, indien het hier beneden

Den boosen gaet na zijnen wensch en wil:

Benijdt hem niet, so hem ’tgeluck op heden

Lacht vriendlijck toe, en draeyt op zijnen spil:

Want eer niet langh so werd hy afgesneden

En dort als ’tgras, dat door de seyssen vil.

2 Stae vast op God en wilt zijn woord vertrouwen,

Spoe u ter deughd en allerhande goed:

So brengt hy u in weelige Lands douwen

Daer’t alles stroomt in rijcken overvloed;

Hy sy uw lust: en laet die niet verkouwen,

Soo krijght gy weer dat uw begeerte boet’.

3 Draeg op aen hem de sorge dyner saecken:

Beveel uw recht in zijn getrouwe hand;

Vertrouwt het hem, gy sult wel boven raecken

En sien met vreughd uw vyand in de schand;

Hy sal uw saeck so klaer voor yder maecken

Gelijck een Son die op de middach brandt.

4 Werd het uw lot te lijden, lijd geduldigh,

Ontstelt u niet so ’t andren beter gaet

En lucken siet haer listen menigvuldigh;

Mort niet op God: geen toorn, geen gram gelaet

Maeck’ u voor hem aen ’tmurmureeren schuldig:

Uw bloed ontsteeck sich immers tot geen quaed.

5 Want God sal doen de goddeloose sterven

En roeyens’ uyt; maer die den Heer verwacht

Sal hy de Aerd in vast besit doen erven.

Een weynigh tijdts, en, sytter op verdacht,

Die godloos was sult gy zijn plaets sien derven,

Sijn eer vergaen, zijn huys te niet gebracht.

j. Pause.

6 Maer die zijn lot sachtmoedigh heeft gedraegen

Sal in het land, dat hy alhier besit,

Genieten vree en wellust in zijn daegen.

De vroome zijn der goddeloosen wit,

Die sy gestaegh beloeren en belaegen,

En knarssen vast van spijt op haer gebit.

7 God lachter om: hy siet haer hoop bedroogen,

Haer drift gesteuyt, haer daegen op een end.

Haer boogh is ree, haer zwaerden zijn getoogen

En tegen den onnooselen gewendt

Tot slachting van die hier niet veel vermoogen:

Maer God die waeckt die haeren aenslagh kent.

8 De flitz, de pijl, en den getrocken deegen

Sal hy doen gaen in ’smeesters eygen bloed.

Een kleyn besit, dat eerlijck is verkreegen

Is beter als het grondeloose goed

Van menigen, door goddeloose wegen

Geschrockt, geschraept, in hollen overvloed.

9 Wat is de macht der knevelaers en vrecken?

Haer armen sal de Heer in stucken slaen,

En al haer kracht verpuffen en begecken,

Maer door zijn hand den vroomen houden staen,

En over hem zijn gunst en seegen strecken:

Haer deel en erf sal nemmermeer vergaen.

10 De vroome sal, als God besoeckt de Landen

En die met pest en honger komt te slaen,

Van hem bewaert geraecken noyt ter schanden:

In dieren tijd sal hem de Heer versaen;

Maer, even als het vet der offerhanden,

Sal ’tgodloos volck in roock en smoock vergaen.

ij. Pause.

11 De boose houdt al wat hy komt te stroopen:

Geeft niet weerom van’t geen hy leent of haelt:

Daer tegens gaen des vroomen handen open,

Die geeft en schenckt daer yets gebreeckt of faelt;

Dies sal’t den een met zijn bederf bekoopen

En d’ander van Gods goedheyd zijn bestraelt.

12 De Heer heeft lust in het bedrijf der vroomen,

Hy richt haer voet om vast en wel te gaen

Alss’ op het glad of op ’toneffen koomen;

Sy sneuvlen wel, maer God die houdse staen,

En werden sy verruckt door harde stroomen

God brenghtse weer ter goeder haeven aen.

13 ’K heb jongh geweest, nu ben ick op mijn daegen,

Maer ick heb niet gesien dat God vergat

Des vroomen mans, so dat hy brood gingh vraegen

Of zijn geslacht gebeede brocken at;

Hy leend’ en gaf, en heeft wel selfs gedraegen

Aen anderen van ’tgeen dat hy besat.

14 Wijckt van het quaed en wilt het goed betrachten,

En groeyt en bloeydt, woont eeuwigh op der aerd,

Want God bemint het recht en die het achten,

Hy ist, die haer in eeuwigheyd bewaert:

Maer die de boos’ en haere nae geslachten

Roeyt uyt het land, noch haere soonen spaert.

iij. Pause

15 Al sietmen den rechtvaerdigen aenranden

Van’t ongeval dat hem somtijts bevecht:

Al toont de nijdt hem haer vergifte tanden:

God doet op aerd hem woonen vast en hecht,

En set zijn huys in uytgeleese landen,

Om dat hy spreeckt dat wijsheyd is en recht.

16 De wet zijns Gods is altijd op zijn lippen,

Die in zijn hert wel diep geschreven staet,

Dies sal zijn voet niet wanckelen noch glippen.

De boose loert, waer dat de vroome gaet,

Om nu of dan hem yeuwers te beknippen

En met zijn dood zijn lust te sien versaet;

17 Maer God sal hem in zijne hand niet laeten

Of hy al schoon van hem geoordeelt wort.

Wacht op den Heer en wandelt op zijn straeten:

Hy sal u hoogh verheffen op een kort,

Maer die, die God en die den vroomen haeten,

Sult gy eer langh ter needer sien gestort.

18 Een godloos man, die zijn gewelt dee schroomen,

Heb ick gesien, ontdaen en uytgeleyt

Als ’tweeligh hout der grooter linde-boomen

Dat wijd en sijd zijn tacken henen spreyt,

Maer korts daer nae heb ick hem niet vernoomen;

Ick sochter nae, maer vonde geen bescheyt.

19 Neemt vlijtich acht en let op vroome menschen

Van herten reyn, van handen onbesmet:

Haer eynd is vree, haer uytgangh is na wenschen;

Maer die vertreen des Heeren wil en wet

Die sullen haest verdwijnen en verflenssen

Heel uytgeroeyt, versmeeten en verplet.

20 Der vroomen heyl komt, Heer, van uwe handen,

Gy zijt haer troost in allerhande strijd,

Gy zijt haer sterckt’ als ’tquaed haer aen komt randen,

Gy zijt die haer in harde nood bevrijt,

Die haer verlost van doods benaeude banden,

Die hare burgt en vaste toevlucht zijt.

Den xxxviij. Psalm.

WIlt, o God, my niet kastijden

In die tijden

Dat uw gramschap staet in brand,

En verschoon my in die daegen

Voor de slaegen

Van uw opgeheven hand.

2 Uwe schichten zijn gesoncken

Op mijn schoncken,

Och, mijn leven is in nood,

En uw pylen sterck gedreven

Doen my beven

Voor het dreygen van de dood;

3 Uwe gramschap doet my quijnen

En verdwijnen,

Al mijn vleesch is van de graet;

Geene rust is in mijn beenen,

Ick gae steenen

Om mijn sonden sonder maet:

4 Want mijn ongerechtigheden

En ’tvertreeden

Uwer wetten dagh en nacht

Gaen my boven ’tHooft en hayren,

En bezwaeren

Mijne schouders boven macht.

5 Dracht en etter, dieder schuylen

In mijn buylen,

Stincken voor u aengesight;

Och, hoe leelijck zijn de wonden

Mijner sonden

Door mijn dwaesheyd aengericht!

j. Pause.

6 Ick ben krom en neer geboogen,

En mijn oogen

Derf ick niet ten hemel slaen;

Swert en rouw-gewaed bekleeden

Mijne leeden

Als die met de lijcken gaen.

7 Binnen is mijn bloed ontsteecken,

Vol gebreecken

Is mijn quynend ingewand:

Buyten is mijn vleesch verdweenen,

Spier en Zeenen

Sijn geklooven van den brand.

8 Ick ben zwack en afgestreeden;

Al mijn leeden

Sijn gemorselt van uw hand,

En de grootheyd van de plaege

Die ick draege,

Doet my brullen door het land.

9 Gy, die kent het hert der menschen,

Weet mijn wenschen

En de klachten die ick doe,

Oock dat dese bange suchten

Sijn de vruchten

Van uw al te straffe roe.

10 ’tHerte klopt, de longen jaegen

Door uw slaegen,

Ick ben moe en afgement,

Mijner oogen licht en luyster

Werden duyster

Door mijn traenen sonder end.

11 Mijne vrienden, die my plachten

Hoogh te achten

En my deden huld en eer,

Schouwen my om uwe plaegen

En mijn maegen

Staen en sien my aen van veer.

ij. Pause.

12 Mijn vervolgers leggen laegen

Alle daegen,

Strick en gaerens zijn geset,

En sy trachten met verlangen

My te vangen

En te dooden in haer net:

13 Ick daer tegens heb geen ooren

Om te hooren

Watse spreecken, hoese woen;

Ick aensie haer loose wercken

Sonder merken,

’kSwijgh gelijck de stomme doen.

14 Ick ben doof voor al haer schampen

Op mijn rampen,

En gelaet my, als een man

Die het sonder tegenstrijden

Al moet lijden

En sich niet verweeren kan.

15 Want, o God, op wien ick bouwe,

Die ’k vertrouwe,

Daer ick vast mijn hoop op set,

Gy sult my doch eens verhooren

En uw ooren

Open doen voor mijn gebedt.

16 Al mijn bidden en begeere

Was, o Heere,

Dat doch mijne weer party

In mijn val sich niet verblijde

So ick glijde,

Noch sich groots maeck tegens my.

iij. Pause.

17 Dat mijn vyand sy bedroogen;

Dat zijn oogen

Sien geen vreughd aen mijn getruyr,

So gy, Heer, van mijn ellende

Maeckt geen ende

En uw straffe langer duyr.

18 Ick ondeck voor u mijn sonden

En de wonden

Mijner ongerechtigheen;

Angst en onrust pranght my binnen

En mijn sinnen

Sijn van sorgen afgereen:

19 Maer mijn vyand daer en tegen

Is gesteegen

Vol van leven en van kracht,

En die t’onrecht my verstooten

Sie’k vergrooten

In getal, in moed en macht.

20 Die met quaed de weldaed loonen

Die betoonen

Haere boosheyd tegens my,

Om dat ick het goed nae jaege

Noch vertraege

In de deughd, wat dat ick ly.

21 Groote God der leger-krachten,

Hoor mijn klachten

Wijck niet verre van mijn zy;

Wilt my tegens die my haeten

Niet verlaeten,

Maeck my van haer laegen vry.

22 Komt, o Heer, om my te hoeden,

Wilt u spoeden

Die mijn hulp en heyland zijt,

Komt, o Heer, en wilt niet beyen

Op mijn schreyen:

Komt, o Heer, want het is tijd.

Den xxxix. Psalm.

ICk dacht wel eer en sprack in mijn gemoed:

Wat dat ick sien of hooren moet

Terwijl voor my de goddeloose staet

En dat het hem nae wenschen gaet

Sal ick voor al wel letten op mijn wegh

Wat ick begin, of doe, of segh.

2 Ick was, gelijck de stomme, sonder praet,

Ick zweegh, en sey noch goed noch quaed,

Tot dat in ’teynd mijn opgekropte smert

Wierd meester van mijn lijdsaem hert;

Mijn bloed ontstack, het vier kreegh d’overhand

Dies sprack mijn tongh in desen brand:

3 Segh my, o Heer, wat van my worden sal?

Wat voor een eynd, wat voor getal

Van daegen my van u beschooren is,

Op dat ick recht mijn uyren giss’?

Hoe kort, hoe engh, hoe smal is onsen tijd!

Als niets voor u; geen handbreed wijd.

4 De mensch, hoe vast hy op zijn beenen staet,

Is als een bel die haest vergaet,

Gelijck een schim, die schielijck henen schiet;

Hoe dat hy woelt, ’tis al om niet;

Hy raept en schraept: maer in een korten tijd

Is hy daer heen, en alles quyt.

Pause.

5 Als mijn gemoed dit ernstigh overslaet,

Wat ist dat my te wachten staet?

Dies zijt gy, Heer, mijn hoop, mijn toeverlaet

Hoe dat het in de wereld gaet.

Verlost my van mijn sonden, goede God,

Stelt my den dwaesen niet ter spot.

6 Ick zwijge weer en houw my selven stil:

Wat my geschiet is uwe wil;

Van uwe hand, o Heer, komt dese straf;

Och, wend van my uw plaegen af:

Want ick bezwijck en sijg ter aerden neer;

Spaer uwe roe en slae niet meer.

7 Als gy den mensch om zijne sonden straft

En gal en roet en alssem schaft

Smelt, als een mot, zijn lust en sinlijckheyd,

Sijn eer en glans en luyster scheydt;

Wat is de mensch, als’t alles is geseyt,

Wat is hy meer als ydelheyd?

8 Verhoor my, Heer, neem op mijn traenen acht,

Neygh uwe ooren tot mijn klacht

Die voor u, als een vreemdelingh, gae treen,

Gelijck als mijne Vaders deen.

Houw op, mijn God, geef aessem aen mijn hert

Eer dat de dood mijn meester werd.

Den xl. Psalm.

MEt lijdsaemheyd heb ick op God gewacht:

Ten laetsten heeft hy tot gehoor

Gegeven een genadigh oor

En nam op mijn gebedt en roepen acht,

En heeft my door medoogen

Weer uyt het slijck getoogen

En uyt de modderput

Weer op het droogh gebracht

En met een nieuwe kracht

Mijn beenen onderstut.

2 Dies heb ick stof om Godes lof en eer

Te roemen met een nieuw gesangh,

Veel sullen’t sien en werden bangh

En sich met vrees vertrouwen op den Heer.

Wel saeligh zijnse t’achten

Die met een yver trachten

Om vast op hem te staen

En die niet om en sien

Nae opgeblaese lien

Die met bedrogh omgaen.

3 O Heer, die ’toogh op uwe wercken slaet,

Hoe wonderlijck, hoe groot, hoe rijck

Sijns’ in getal! daer’s niet gelijck

Den diepen grond van uw verborgen raed

So ick die uyt wou spreecken

’tSouw my aen macht ontbreecken;

Geen offer u bekoort,

Maer datmen willigh sy

Als uwen slaef, dien gy

Het oor hebt door-geboort.

4 Geen offer is uw lust, noch uw versoeck

Van spijs of bloed, van meel of blom:

Doe seyd ick, sie, o Heer, ick kom:

Ick stae te rol in uwer knechten boeck.

Voor allerhande saecken

Staet daer in mijn vermaecken

Dat ick uw wil betracht:

Mijn lusten zijn geset

Op’t doen van uwe wet

Met al mijn hert en macht.

Pause.

5 Daer uw gemeynt in groot getal vergaert

Heb ick verkondight en verbreydt

Uw waerheydt en gerechtigheydt

En heb mijn tongh noch lippen niet gespaert.

En weet het geen ick spreecke:

Noyt was ick in gebreecke,

En heb uw goeden aert,

Uw gunst, uw heyl, uw woord

Niet in mijn hert gesmoort,

Maer wijd en zijd verklaert.

6 Dies wilt, o Heer, niet weygeren aen my

’tGevoel van uw bermhertigheyd,

Weest altijds tot mijn hulp bereyd:

Sijt my getrouw, blijf my gestaedigh by:

Want ick ben vol ellende,

Mijn quaed is sonder ende,

Mijn ramp is sonder maet,

Mijn sonden vuyl en zwaer

Sijn meerder als mijn haer,

So dat my ’thert verlaet.

7 Verlost my, Heer, spoeyt u tot mijner hulp;

Maeckt haer te schand, dat sy vergaen

Die nae mijn eer en leven staen:

Dat sy te rugh weer kruypen in haer schulp

Die sich in’t hert verblijden

Wanneer sy my sien lijden;

Die met een schampre mond

My seggen ’tmijner spot,

Ha, ha, waer is zijn God?

Verdelgt die tot de grond.

8 Laet die u soeckt en nae uw bystand haeckt

In u zijn vrolijck en verblijdt,

En seggen t’aller uyr en tijdt:

De Heer sy lof, zijn naem sy groot gemaeckt.

Ick ben, waer ick my wende,

In nood-druft en ellende,

Ick ben benaeut en bangh,

Maer, Heer, gy denckt aen my,

Gy helpt en maeckt my vry.

Mijn God, vertoeft niet langh!

Den xlj. Psalm.

WEl hem, die den bedruckten in haer noodt

Niet voor het hooft en stoot:

Ter quaeder tijd werd hy bevrijdt van Godt

En krijgt een saeligh lot:

Hy sal van hem in ’t leven sijn bewaert,

Gesegent op der aerd;

Sijn vyand sal in hem sijn boose lust

Nae wil niet sien geblust:

2 De Heer sal zijn, wanneer hy quynt en dut,

Sijn steunsel en zijn stut;

Sijn siecke bed, de kranckte, die hem deert,

Sal zijn in vreugd verkeert.

In mijn ellend sprack ick tot God wel eer:

Weest my genaedigh, Heer,

Geneest mijn ziel, want door mijn eygen sond

Voel ick my zwaer gewond;

3 Mijn vyand die my tot der dood toe haet

Spreeckt van my niet als quaed;

Wanneer, seyt hy sal hem de dood verslaen

En doen zijn naem vergaen?

En, of hy was met my in’t hert belaen,

Siet hy my deerlijck aen

En sucht en steent: maer buyten op de straet

Daer houd hy andre praet.

Pause.

4 Mijn haeters t’saem-gerot door muytery

Gespannen tegens my

Die momplen vast en dichten niet dan quaedt

En ’tgeen my tegen gaet.

O, seggen sy, een stuck van Belial

Is oorsaeck van zijn val,

Dat kleeft hem aen: hy leyt, hy leyt ter neer,

En sal niet rijsen weer.

5 Iae oock mijn vriend, die aen mijn taefel sat

En met my dronck en at,

Die ick betroud’ het binnenst van mijn siel,

Licht tegen my de hiel:

Maer gy, mijn God, weest gy, o Heere, gy

Genaedigh over my;

Richt my weer op, dat ick, terwijl ick leef,

Haer loon nae wercken geef.

6 Dus was mijn klacht, en stracks betoonde gy

Uw lief de tegens my,

Soo dat als noch geen vyand om mijn val

Van vreughde juychen sal,

Want uwe hand is tot mijn hulp bereyd

Om mijn’ oprechtigheyd,

Uw hand heeft my, Heer, voor uw aengesicht

Herstelt en opgericht.

7 Gedanckt sy God met sangh en snaeren-spel;

Dien God, die Israel

Heeft uyt het huys der slaeverny geleyd,

Sy lof in eeuwigheyd.

***

Den grooten God, die met sijn stercke hand

Bracht uyt Egypten land

Sijn lieve volck, dien alderhooghsten Heer

Sy eeuwigh, eeuwigh, eer.

Den xlij.Psalm.

ALs een hert door dorst gedreven

Met een uytgedrooghde strot

Hijght nae’t versche Water, even

Hijght mijn siel na u, o God,

Die daer zijt des levens bron;

Wanneer sie ick weer de Son

Van u vriendelijcke oogen?

Wanneer sal ick ingaen moogen?

2 Traenen sijn mijn dranck en eeten

Die ick storte dagh en nacht,

Wijl my daeghlijcx werd verweeten

Waer’s uw God met al sijn macht?

Als ick steets gedenck daer aen

Hoe ick vrolijck plagh te gaen

Om u volck ten dienst te leyden,

Schijnt mijn siel van my te scheyden.

3 Waerom sijt ghy dus verslaegen,

O mijn ziel, en sonder rust?

Wacht op God: eer weynigh daegen

Sult ghy krijgen stof en lust

Om te looven uwen God

Voor een ander beter lot.

O mijn God, het vleesch is teder

En mijn siele sijght ter neder.

4 Als een ballingh moet ick dwaelen

Daer den Hermon, of Iordaen,

Of de Misar ’t Rijck bepaelen,

Nergens magh ick veyligh gaen.

Ramp op ramp, en slagh op slagh

Is mijn lot van dagh tot dagh,

En des ellends holle baeren

Sijn my over ’tHooft gevaeren.

Pause.

5 Maer laet ramp en ellend woelen

En sich heffen tegen my,

Noch sal ick in’t eynd gevoelen

Hoe goed dat de Heere zy;

Daegs sal my zijn gunste voen,

’s Nachts sal hy my singen doen,

Om dat hy my ’tlieve leeven

Heeft als op een nieuw gegeven.

6 Waerom (dus so sal ick spreecken)

Ben ick, Heer, uyt uw gedacht?

Moet ick staegh in droefheyd steecken

Om mijns vyands meerder macht?

’tIs een dood-wond in mijn hert

Die van hem gegeven wert,

Als ick daegelijx moet hooren:

Waer’s uw God, is hy verlooren?

7 Waerom zijt ghy dus verslaegen,

O mijn ziel, en sonder rust!

Wacht op God: eer weynigh daegen

Sult ghy krijgen stof en lust

Om te looven uwen God

Voor een ander beter lot,

Want hy sal u soeter tijden

Geven na dit bitter lijden.

Den xliij. Psalm.

WIlt, Heer, voor my ter vier-schaer treden,

Neemt mijne saeck als eygen an,

En oordeelt ons na recht en reden.

Een volck vol onbarmhertigheden

Valt my op’t lijf: verlost my van

Dien loosen boosen man.

2 Gy zijt mijn rotz en mijner erven:

Waerom dan, Heer verstoot gy my?

Waerom moet ick uw gunste derven?

Waerom moet ick in droefheyd zwerven

Om dat ick werd verdruckt en ly

Geweld van mijn party?

3 Laet my, o God, uw licht bestraelen

Dat ick niet stronckel op mijn paen:

Laet uwe waerheyd neder daelen,

Om my te leyden sonder dwaelen,

En brengen op de rechte baen

Om tot dijn bergh te gaen.

4 Dat ick aldaer met vaste schreden

Magh naecken uw gewijd autaer

En tot mijn God met blijschap treden:

Den God van mijne vrolijckheden:

Om u te loven openbaer

Met sangh van keel en snaer.

5 Mijn siel, waerom mooght gy verflouwen?

Waerom mijn geest sijght gy ter neer?

Hoopt maer op God, wilt hem vertrouwen,

Hy sal my helpen uyt ’tbenouwen,

Hy is mijn God, en sal my weer

Stof geven tot zijn eer.

Den xliiij. Psalm.

O Heer, wy hebben menighmaelen

Gehoort ons Ouderen verhaelen,

De wercken die gy breed en wijdt

Gedaen hebt in voorleden tijdt:

Ghy joeght de Heyd’nen uyt het landt,

Ghy hebt de volckeren verdreven

En dees weer in haer plaets geplant:

Die uytgeroeyt, en dees doen leven.

2 Want sy en quaement niet te erven

Door boogh of speer en ’tbloedigh kerven

Van sabelen en eygen zwaert,

Haer arm en heeftse niet bewaert;

Maer uw hand, van andre kracht,

En ’t licht, dat van uw aensicht daeghde,

Heeft doen dat groote werck gewracht,

Om dat dit volck u wel behaeghde.

3 Gy zijt, o God, noch even krachtigh,

Gy zijt mijn Koningh, sterck en machtigh,

Doe Iacob bystand, en bestel

Noch hulp en heyl voor Israel.

Soo stoot een stercke Stier om veer

Sijn zwacker vyand met sijn hoornen,

Gelijck gy werpen sult ter neer

De haeters uwer uytverkoornen.

4 Want mijn vertrouwen sal niet wesen

Op mijnen boogh, of pijl, of peesen:

Mijn swaerd, hoe seer het steeckt of snijt,

Sal het niet zijn dat my bevrijt;

Maer gy hebt ons verlost, o God,

Van die ons haeten en bestrijen,

Gy hebt haer doen gebracht tot spot.

En ’t haerder schande doen gedyen.

j. Pause.

5 Dies sullen wy u altijts roemen

Soo langh men dagh en uyr sal noemen,

Uw naem sal eeuwigh zijn gelooft,

Uw eere nimmermeer verdooft.

Doch nu zijn wy in schand gestelt

En als verstooten van uw oogen;

Wy brachten ’t leger wel te veld,

Maer gy en waert niet mee getoogen.

6 Gy hebt ons weer te rugh doen wijcken,

Ons Krijghs-luy zijn geworden lijcken,

Ons vyand heeft gerooft, geruyt,

En al het ons gemaeckt tot buyt:

Gy hebt ons, Heer, ter banck gebracht

Als arme schaepen om te slachten,

Wy zijn verstrooyt, en in de macht

Der Heydenen, die u verachten.

7 Gy laet u dierbaer volck verkoopen

Voor kleyne prijs met groote hoopen,

Voor weynigh gelds een mensche-kop,

En steeckt geen winst of voordeel op;

De smaed der buyren is ons lot,

Ons aensicht derven wy niet toonen,

Wy zijn een hoon, een schimp, een spot

Der gener die rondsom ons woonen.

8 Wy loopen, onder die ons haeten,

Voor ’t spreeck-woord over steegh en straeten,

En’t volck dat aen u niet gelooft

Dat lacht ons uyt en schut het Hooft.

Mijn schand’ is voor my al den dagh

Dewijl ick ben van u verstooten;

Ick ben beschaemt, soo veel ick magh,

Mijn voor-hooft derf ick niet ontblooten.

9 Want waer ick wend mijn oogh’ en ooren,

Het lastren moet ick sien en hooren:

’t Is niet dan wraeck, en spijt en smaed

Wat uyt mijns vyands lippen gaet.

Dit is ons over ’t hooft gegaen:

Noch hebben wy u niet vergeten,

Noch tegen eer en eed gedaen,

Noch trouwloos uw verbond versmeten.

ij. Pause.

10 Wy sijn niet achterwaerts geweecken,

Ons hert is vry van slimme streecken,

Ons wegen recht; geen kromme paen

Sijn weetens by ons in gegaen:

Nochtans soo hebt ghy ons gestelt

Een proye van verwoede draecken,

De dood heeft ons in haer geweld

En staet gereed met holle kaecken.

11 Ach! hadden wy u oyt versmeeten,

Of hadden wy dijns naems vergeeten

En dijner grooter wonder-daen,

En tot een vreemden God gegaen,

Dat souw uw al door-straelend oogh,

(Dat in de diepste herte-gronden

Kan alles doorsien van om hoogh)

Wel duydlijck hebben ondervonden.

12 Maer neen, o God: men doet ons lijden

Om dat wy uwen naem belijden,

Om uwent wil sijn wy geacht

Niet meer als schaepen, diemen slacht.

Waeck op, waeck op, en slaept niet meer;

Waerom wilt ghy noch langer wachten?

Toont ons dijn oude gunste weer

En wilt ons niet altijds verachten.

13 Waerom verberght ghy uwe oogen?

Waerom doch werd ghy niet bewoogen?

Waerom vergeetj’ons in de noot

Die ons soo dapper druckt en stoot?

Ons geest is zwack, ons siel is laf,

Ons lichaem valt by nae ter aerden:

Stae op, op God, komt eenmael af

En wilt uyt liefd’ons saeck aenvaerden.

Den xlv. Psalm.

MYn hert is vol, ick kan my niet bedwingen,

Ick moet een lied van eenen Koningh singen:

Mijn geest is rap die my tot dichten drijft

Gelijck de pen van een die vaerdigh schrijft:

In schoonigheyd kan’t niemand by hem haelen,

Genae en gonst komt van sijn lippen daelen:

Daerom is’t, dat hem God gesegent heeft

In eeuwigheyd; leeft, groote Koningh, leeft.

2 Neemt, moedigh Held, en gord op uwe zijde

Het zeegh-baer swaerd, dat afgerecht ten strijde

U aensien geeft waer dat ghy heenen gaet,

En streckt u tot een heerelijck cieraet.

Rijd in uw Rijck geluckigh en voorspoedigh,

Uw woord sy waer, uw heerschen sy sachtmoedigh:

Doet yder recht: soo sal door uwe hand

Wat groots geschien in u gezegent land.

3 Soo tegen u zich yemand komt te stellen,

Uw pijl is scherp, die volckren neer sal vellen;

Uw vyand valt soo hy getroffen werd,

Uw schoot gaet deur tot binnen in het hert.

O God, uw Kroon en Throon sal eeuwigh duyren,

In billicheyd sult ghy u land bestuyren;

Geen onbescheyd sal uwen onderdaen

Oyt in uw Rijck van uwen Staf ontfaen.

4 Rechtvaerdigheyd is hoogh by u verheven,

Gy haet de luy die godloos sijn van leven:

Dies ist, o God, dat u dijn God begoot

Met vreughde-salf meer als een met-genoot.

Wanneer ghy komt uyt u Palleys te treden

Een soeten reuck gaet af van uwe leden:

Van Alöe, van Myrrh’ rieckt uw gewaed:

Een lieve lucht vervult de gantsche straet.

Pause.

5 De Iofferen, die tot uw staet behooren,

Sijn Dochteren van Koningen gebooren;

Ter rechterhand is uw beminde Bruydt,

Die munt in goud, in goud van Ophir, uyt.

Maer ghy die zijt de Bruyd van sulcken Koningh,

Merck op en hoort: denckt op geen Vaders woningh

Vergeet het huys daer gy zijt opgevoedt,

Verlanght niet meer nae maeghschap of nae bloed:

6 Soo sal te meer uw schoonheyd hem behaegen

En grooter min sal u den Bruygom draegen,

Bewijst hem eer, en buyght u voor hem neer,

Dewijl hy is u Koningh en uw Heer.

De Tyrse maeghd, de Vorsten en de Heeren

Die sullen met geschencken u vereeren.

Hoe rijck gekleed, hoe kostlijck is de Bruyd!

Noch munt haer deughd ver boven alles uyt.

7 Haer kleed vol goud, robijnen en saphieren,

Is geborduyrt met wonderlijcke swieren,

En sy, gevolght van maeghden jonck en fris,

Werd opgevoert aldaer de Koningh is.

Met bly gesangh van t’saem gespanne reyen,

Met soet geschal van vrolijcke schalmeyen,

Met hand-geklap van ’t volgende gemeen

Komt sy ’t Palleys des Koninghs ingereen.

8 Maer ghy, Vrouw Bruyd, al moet gy nu verlaeten

Uws Vaeders Hof, gy sult tot hooge staeten

In plaets van dien uw soonen sien gebracht,

Tot Vorsten, groot in heerlijckheyd en macht.

Oock sal uw roem niet blijven ongeweeten,

Mijn tongh, mijn pen sal uwen lof uytmeeten

En, isser geest of leven in mijn int,

Blijft ghy vermaert soo lang men menschen vindt.

Den xlvj. Psalm.

GOd is ons burgh om op te vluchten,

Ons hooft en troost wanneer wy suchten,

Ons hoop en hulp (ick weeter van)

Wanneer de nood gaet aen de man,

Daerom soo sullen wy niet schroomen

Al storte ’t aerdrijck in de stroomen,

En het geberght tot vallens ree

Gestopt wierd in de woeste zee.

2 Laet zee, en meyr, en waetren bruysen,

Laet breecken dammen, dijck en sluysen,

Laet rotzen wagglen van ’t gewicht,

Noch al geen nood, wy stellen ’t licht.

Geen quaed sal Zion overkoomen,

De beeckjes sullen sachtjes stroomen

Rondsom de Stad, daer God in woont;

Daer werd sijn heylighdom verschoont.

3 Hy is in ’t midden van haer wallen;

Dies sal geen ramp haer overvallen;

God waeckt voor haer des avonds laet

En ’smorgens voor den dageraet.

De Heydnen waren aengespannen

En rusten toe geweld van mannen;

God sprack, en hy verhief sijn stem:

Wat wast? het volck versmolt voor hem.

Pause.

4 God is met ons waer wy ons wenden,

De stercke God der oorlogs-benden;

Hy is voor ons een hooge rotz,

Waer op ick alle machten trotz.

Komt, wie ghy zijt, om aen te mercken

Des Heeren groote wonder-wercken,

Wat hy op aerd verwoestingh doet

Wanneer het bloedigh oorlogh woedt.

5 Hy is’t, die’t zwaerd ter schee doet keeren,

Die boogen breeckt, en lans, en speeren

Wanneer hy is des oorloghs sadt,

En steeckt den brand in’t waegen-radt.

Laet af, seyt hy, en wilt dit weeten:

Ick ben de God ten throon geseten,

Ick wil dat yder my ontsie

En eer en huld en manschap bie.

6 God is met ons waer wy ons wenden,

De stercke God der oorlogs-benden;

Hy is voor ons een hooge rotz,

Waer op ick alle machten trotz.

***

Hy is ons burgh met vaste muyren

Daer wy den vyand in verduyren,

O wat een troost, daer Iacobs Godt

Ons streckt tot een onwinbaer slot!

Den xlvij. Psalm.

KOmt van alle kant

Klapt vry in de hand,

’t Is nu tijd van vreughd

Yder sy verheught.

Singht den Heere lof:

Want wy hebben stof.

Hy is vreesselijck,

Niemand sijns gelijck,

Niemand soo geacht

In gebied en macht,

Niet een Vorst soo groot

Op der aerden-kloot.

2 Hy heeft als een Helt

Onder ons gestelt

Veeler heydnen land

En ’t is sijne hand

Diese buygen doet

Onder onsen voet;

Hy is die, die voor

Ons erfdeel verkoor

Iacobs heerlijckheyd,

Die sijn Majesteyt

Hadde lief en waerd

Boven yet op aerd.

3 God vaert op met vreugd,

Alles is verheught,

Ter trompetten uyt

Komt een soet geluyt

Dat tot vrolijckheyd

Yders hert bereyd.

Daerom singht sijn eer,

Singt en singtse weer,

Want hy draeght de Kroon

En sit op den Throon

In sijn Koninghrijck:

Niemand sijns gelijck.

4 Neemt uyt al den lof

Onderwijsinghs stof:

Hy beheerscht het al

In het aerdsche dal,

En hy voert de Kroon

Boven alle Goon.

Vorsten, die gebien

Over land en lien,

Voegen sich te gaer

Tot den volcke, daer

Men Abrahams God

Dient nae sijn gebod.

5 Want sy sien dat hy

Hoogh in heerschappy

Alles stuyrt op aerd:

Dat hy schild en swaerd

Tegen wat sich roert

Sonder weerstand voert.

***

Dat sijn vaste stoel

Tegen al ’t gewoel

En der heydnen raedt

Onbewoogen staedt;

Dat by sijn gesagh

Niemand haelen magh.

Den xlviij. Psalm.

GRoot is de Heer, en hoogh geacht

In sijne stad, wiens eer en macht

Daer werd geviert, en aengebeden

Ten berge sijner heyligheden.

Och, hoe schoon leyt dat geberght

Dat my al mijn krachten verght

Om te prijsen na sijn waerde!

Sion, schoonsten bergh op aerde,

Die den alderhooghsten Kooningh

Heeft gekoosen tot sijn wooningh!

2 Daer ons sijn Stadt streckt tot een sterck

En onverwinlijck bolle-werck:

Want, siet, de Koningen die quaemen

En brachten al haer macht te saemen,

En, wat beurter van den tocht?

Naeulijcx hadden sy versocht

Eens de vestingh te bekijcken

Of sy gingen henen strijcken,

En verschrickt tot in haer zielen

Toonden haestelijck haer hielen.

3 Een anghst en bevingh hads’ omvaen

Als Vrouwen die in arbeyd gaen,

Of als de schippers die haer kielen

Sien van de Zee en storm vernielen.

Soo men’t ons verkondight had

Sien wy ’t self in Godes stad,

Die de Heer der Leger-schaeren

Voor verwoestingh sal bewaeren

Dat haer toorens en haer muyren

Mogen eeuwigh, eeuwigh, duyren.

Pause.

4 O God, uw gunst en al het goed

Dat ghy ons deed, en dat ghy doet,

Gedencken wy met danckbaerheden

Als wy ter Tempel sijn getreden.

Uwen naem werd wijd vermaert

Tot het uyterst van der aerdt,

En uw eer en roem die klincken

Soo ver alsser sterren blincken.

Heer, in al u doen en wercken

Is rechtvaerdigheyd te mercken.

5 Dat Sion sy verheught en bly,

Komt Iudahs Dochters, komt mee by

En helpt met ons de vreughd vermeeren

Om de gerichten onses Heeren.

Wilt rondsom om Sion gaen,

Telt de toorens dieder staen,

Slaet uw oogen op haer wallen,

Laets’ op haer palleysen vallen,

Dat door u de naegebooren

Haere schoonheyd mogen hooren.

6 Want onse God, en anders geen,

Is God in alle eeuwigheen,

Hy sal ons by-sijn en versellen

Tot dat de dood ons neer sal vellen.

***

Hy ist, die sijn Stad behoed

Voor gevaer en tegenspoed,

Hy sal altijd by ons woonen

En sijn vestingen verschoonen,

En soo langh wy sijn in’t leven

Sal sijn hand ons niet begeven.

Den xlix. Psalm.

HOort Volckeren, al die op aerde woont,

Hoort, wie gy zijt, geen mensch sy hier verschoont:

’t Sy dat ghy slecht of edel sijt van bloed,

Of heer of knecht, of arm of rijck van goed;

’t Sal wijsheyd zijn daer mijne tongh af spreeckt

En vol verstands dat uyt mijn boesem breeckt.

Ick neygh mijn oor om selver toe te luystren

Nae’t geen dat u mijn harpe sal ontduystren.

2 Wat maeckt men sich rampsaeligh voor den dag?

Ick vrees niet meer voor een gedreygde slagh,

Schoon tegen my de boose t’samen ruckt

En ’t ongeval my op de hielen druckt:

Schoon of sy staen op rijckdom en op goed

Geschrockt, geschraept in hoogen overvloed,

Geen mensch en kan, als ’t aenkomt op het leven,

Los-geld aen God voor sijnen broeder geven.

3 Daer geld geen geld, geen goud of silvren hoop:

Het leven is om geenen schat te koop;

Daer is geen mensch die eeuwigh hier bestaet

En om sijn goed niet mee ten graeve gaet.

Hy siet hoe dat geen man, hoe wijs, hoe groot,

Sich vryen kan van d’algemeene dood;

Oock siet hy dat de dwaes’ en kleyne sterven,

En anderen haer haef en schatten erven.

4 Waer zwelt en stoft den ydlen blaes-kaeck op?

Wat smeet hy al in sijn verwaende kop,

Als of sijn huys van eeuw tot eeuw sou staen,

Als of sijn naem sou nimmermeer vergaen?

Maer, och, wat ist? eer een geruymen tijd

Raeckt hy sijn roem, sijn pronck, sijn luyster quijt;

En die soo groots sich in sijn waepens stelde

Vergaet, gelijck de beesten op den velde.

Pause.

5 Dit is de wegh die sulcke dwaesen gaen:

Haer kinders treen al mee de selve paen

En keuren’t goed al wat haer ouders deen,

En wandlen oock in haere sotheyd heen.

Maer wat gevolgh, wat eynd, wat komter af?

Men steecktse mee, als schaepen, in het graf.

De vroome doch, als’t smorgens komt te daegen,

Sal over haer de heerschappye draegen.

6 Het graf verslijt haer wesen met haer vel.

Maer mijne ziel sal uyt die duystre hel

Van God verlost, ontgaen des grafs geweld.

Hy neemt my op: ick werd van hem hersteld.

Vreest niet al werd een ander rijck van goed,

Al rijst sijn huys in pracht, in eer, in bloed,

Want met de dood moet hy het al verlaeten,

En neemt niet mee van al sijn groote staeten.

7 Al was zijn siel van alle lusten zadt,

Al heeft sijn buyck vol op van als gehadt:

Het sal hem gaen gelijck zijn voorgeslacht;

Noyt werd het licht, ’t blijft eeuwig voor hem nacht.

Daerom een man, die hier in wellust leeft,

In eer en pracht, maer geen verstand en heeft

Om al sijn doen met waere deughd te cieren,

Vergaet gelijck de reden-loose dieren.

Den L. Psalm.

DE Heere spreeckt en roept voor sijn gericht

Het Aerden-rijck, van waer het Sonne-licht

Des morgens rijst tot daer het ’s avonds daeld;

Uyt Sion ist dat sijne Godheyd straeld

Waer by men niets in schoonheyd kan gelijcken:

Hy komt en sal eer langh het vonnis strijcken.

2 Een teerend vier, dat alle dingh verslindt,

Gaet voor hem heen, omset met storm en wind;

Hy roept het al van boven en beneen

Om voor sijn volck ter richterstoel te treen

Gaet, seyt hy, gaet mijn gunst genoon vergaeren

Die mijn verbond door offerhand bewaeren.

3 Den Hemel tuygt van zijn gerechticheydt,

Want God is ’t selfs die hier het vonnis seyt.

Hoort, gaet hy voort, en vat mijn woorden wel:

Ick ben dijn God, verkooren Israel:

Ick straf u niet als of uw offeranden

Te sparighlijck op mijn autaeren branden:

4 Wat anders ist, dat ick u seggen sal:

Ick soeck geen stier of bocken uyt uw stal:

Want my behoort al ’tvee, dat sich in’t woud,

In bosch, in beemd of op de bergen houd;

De vogelen, het wild en alle dieren

Des woesten velds staen onder mijn bestieren.

Pause.

5 Ick sey’t u niet soo my den honger neep:

Want d’aerd is mijn en wat sy oyt begreep.

Meynt ghy dat ick verlangh nae stiere-vleysch,

Of bocken-bloed van u te drincken eysch?

Looft dijnen God door danckbaerheyd gedreven:

Belooft ghy yet, versuymt het niet te geven:

6 Roept dan om my als u benaeutheyt deert,

Soo help ick u en houde my geeert.

Dus spreeckt de Heer tot haer die hy bezint,

Maer soo, tot hem, die goddeloosheyd mint:

Wat spreeckt gy van mijn wetten en verbonden

En hebtse staegh in uw geveynsde monden?

7 Daer doch uw hert de tucht en deughden haet

En mijn gebod en leeringen versmaet.

Soo yemand dieft of overspel begaet

Gy loopt met hem en deelt aen sijne daed:

Gy went u mont tot goddeloose reden,

Uw hert tot list, uw tongh tot dubbelheden;

8 Ghy sit en spreeckt van uwen broeder quaed;

’t Is lasteringh wat uyt u lippen gaet,

En meynt dat ick ben even soo, als ghy,

En dat ick swijgh op uwe schelmery:

Maer weet, dat ick u noch sal koomen vinden

En al u doen voor u gesicht ontwinden.

9 Neemt dit in acht, ghy die uw God vergeet:

Mijn roe is ree, daer niemand raed voor weet;

En ghy, die my een offer-werck bereyd,

Brengt my een hert ’twelck vloeyt van danckbaerheyt,

En singht my lof; want dat is mijn begeeren;

En ick sal u doen sien het heyl des Heeren.

Den Lj. Psalm.

O Goede God, ontfermt u en onsluyt

Het grondloos Wel van uw barmhertigheden;

Een zwaer gewicht van sonden druckt mijn leden:

Schrapt mijnen naem uyt dijnen schuld-boek uyt.

Een lelijck vuyl heeft mijne siel besmet:

Een schant-vlec heeft mijn suyverheyt geschonden:

Wascht en herwascht, en maeckt my weder net,

En reynight my van mijn bedreve sonden.

2 Want ick ontken voor u mijn misdaet niet:

Mijn sonden zijn gestaedigh voor mijn oogen:

Waer toe voor u gelochent of geloogen

Die tot den grond in ons Geweeten siet?

Heer, tegen u alleen heb ick misdaen,

Van u alleen heb ick de straf te draegen,

Dijn hoogh gericht en kan ick niet ontgaen

Als’t u gelieft de koningen te daegen.

3 In sonden heeft mijn moeder my ontfaen;

Van dat ick was van haeren lijv’ ontbonden

Ben ick geweest bezoedelt met de sonden:

Van mijne jeughd heb ick my steeds ontgaen.

Ghy, Heer, hebt my mijn plichten doen verstaen

Door uwe wet; uw woord vol trouw en waerheyd

Heeft my den schat dijns wijsheyds opgedaen,

Die my bescheen met ongemeene klaerheyd.

4 Och, zuyvert my, als oyt den Ysoop dee

Door Priesters hand het zeer der Laeserye;

Och, dat uw hulp my van dit vuyl bevrye

En witter maeck’ als versch-gevalle snee!

Geef dat mijn geest sich wederom verbly,

Neem van my wegh den angst die my doet quijnen,

Maeck mijn gemoed van’t staedigh wroegen vry;

Van’t wroegen, dat mijn spieren doet verdwijnen.

Pause.

5 Keer uw gesicht van mijne misdaed wijt:

Zy koome noyt weerom voor u gedachten:

Doe haer in des vergeetens poel versmachten;

Scheld my de schuld en oock de straffe quijt.

O Heere, schepp’ in my een ander hert

Dat suyver zy en onbesmet van binnen,

En niet verruckt tot quaede lusten werd:

Vernieuw mijn geest en geeft my vaste zinnen.

6 Wend niet, o God, uw oogen van my af:

Och, wilt my van u aenschijn niet verstooten!

Geef my dien Geest die ’k eertijds heb genooten:

Dien Geest, die troost in al mijn lijden gaf.

Geef my weer rust in mijn ontstelt Gewis;

Doe mijn gemoed van blyschap weer ontvoncken

Door uwen Geest, die ick van binnen mis;

Versterck mijn hert en uytgemerghde schoncken.

7 So sal ick haer, die uwe wet versmaen,

Voor heenen treen en uwe wegen leeren;

De sondaer sal sich flux tot u bekeeren

Wanneer hy siet het goed aen my gedaen.

Wisch-uyt de schuld van het onnoosel bloed,

O God mijns heyls, dat ick heb doen vergieten,

So sal uw lof met ongetemde vloed

Haest uyt mijn siel langs mijne lippen vlieten.

8 Mijn tongh is stram, mijn mond is in de klem,

Ick ben als stom door ’t knellen mijner sonden:

Ontsluytse, Heer, op dat ick magh verkonden

Uw goedigheyd met onvermoeyde stem.

So dese schuld te soenen had geweest

Met rundren-bloed, uw auters souden branden:

Maer gy begeert voor manslagh bock noch beest:

Men suyvert die door geenigh’ offerhanden.

9 By u, o Heer, geldt een verslaegen siel

Door waer berouw vernedert en gebroocken

Veel meer, als yet te branden of te smoocken

Voor yemand die in sulcken sonde viel.

Doe Sion wel nae uwe goedigheyd;

Bouw-op uw Stad met vestingen en muyren,

Ierusalem, dat u aen’t herte leyt,

Op dat sy magh in eeuwigheden duyren.

10 Als dan so sal uw hooge Majesteyt

Ons offerwerck sich wel gevallen laeten

En nemen lust in onse wieroock-vaeten

Door soeten reuck van de gerechtigheyd.

***

Dan sal ons doen u wesen aengenaem

Als’t reyne hert is by ons offer-vieren,

Wanneer uw volck ter Tempel komt te saem

En voeght uw lof by haer geslachte stieren.

Den Lij. Psalm.

WAt hebr gy noch uw roem te draegen

Van’t quaed dat gy my brout?

De Heere waeckt, en wendt de plaegen

Van dien, die hem betrout,

En hoe geweldigh dat gy zijt,

Gods goedheyd duyrt altijt.

2 Uw tongh is vol verraederyen,

Tot boosheyd scherp gewet

Gelijck een scheermes om te snyen

Dat eerst is aengeset;

Het quaed bemint gy meer dan ’t goed

En draeght een valsch gemoed.

3 Uw mond is afgerecht tot schenden,

Maer God, die alles weet,

Sal op uw kop sijn straffe senden,

Sijn hand is al gereet

Die u besoecken sal eer langh

Met wissen ondergangh.

4 Hy sal u quaed tot quaed toe schicken

En roepen uyt het land;

De vroome sullen ’t sien, en schricken,

En lachen om uw schand,

En maecken vreughd en bly geschal

Om uwen zwaeren val,

5 En seggen: Siet, daer leyt die trotse,

Die God niet heeft vertrout

Noch wilde nemen tot sijn rotse,

Maer op sijn rijckdom stout

Verliet sich op sijn groote geld

En averrechts geweld.

6 Maer ick sal in het huys des Heeren

Staen als een groen olijf

Dien weer noch winden kunnen deeren

Maer houd sich recht en stijf.

’t Is God op wien ick my vertrouw,

’t Is God op wien ick bouw.

7 O Heer, u sal ick altijd loven

Want gy hebt het gedaen

Dat ick mijn vyand raeck te boven:

Mijn hoop sal op u staen,

Want gy bemint u volck, en doet

Uw gunst-genooten goed.

Den Liij. Psalm.

DE wereld leeft als wasser God noch Wet,

En stort sich uyt tot alle groulijckheden,

De schelmery hoort nae geen toom noch reden,

Daer ’s niemand niet die sich tot deughden set

Of daer op let.

2 De Heer sagh neer van boven uyt de locht

Op Adams zaed, en keeck het heyr eens over,

Dat sich verliep, hoe langer tijd hoe grover,

Of onder haer was yemand die hem socht,

Of om hem docht.

3 Maer neen; ’t was al verettert en verrot,

Het gansche lijf vol leemten en gebreecken,

’t Was al verslimt, ’twas al van hem geweecken,

Niemand was goed, niet een die dacht aen God

Of sijn gebod.

4 Is dan by haer, tot alle boosheyd ree,

Geen wetenschap, geen achterdocht te vinden

Die Godes volck met huyd en hayr verslinden

En senden noyt tot hem of sucht of bee,

Gelijck het vee.

5 Een grooten angst, en schrick sal haer bevaen

Daer niet en viel te vreesen of te schroomen:

Want God die sal van boven neder koomen

En die, die om sijn stadt haer leger slaen,

Doen henen gaen.

6 Och, dat de hulp quam af van Sion snel!

Och, dat de Heer ons haestigh quam bevrijden!

Dat sou sijn volck verquicken en verblijden,

Dat dede goed, en was voor Israel

En Iacob wel.

Den Liiij. Psalm.

O God, dien’t noyt ontbraeckt aen macht,

Wilt u tot mijn verlossingh spoeden

En door uw stercke hand behoeden,

Verschaft my recht: waer toe gewacht?

Ick bid, o Heer: bied gy u oor,

En sluytse niet voor mijn gebeden:

Ontfanght mijn klachten en mijn reden;

Ick roep aen u, geeft my gehoor.

2 Want vreemde sijnder op de been

Om my te brengen om het leven,

Door bloed-dorst tegen my gedreven:

Doch gy, o God, op mijn gebeen

(Die mijne hulp en toevlucht zijt)

Sult my weer redden en beschutten;

Gy plagt mijn sijde t’onderstutten:

Doe nu, als in voorleden tijd.

3 Slaet mijnen vyand, maeckt hem voort

Die mijne daegen soeckt te korten

En mijn onschuldigh bloed te storten,

Verdelgt hem, Heere, nae uw woord.

Dan sal ick vry en wel gemoedt

Mijn ongedwongen offerhanden

Op dijn gewijdt autaer doen branden,

En loven u, want gy sijt goed.

4 Ghy sijt die my de handen bied

En helpt uyt doods benaeude banden,

Soo dat mijn oogh aen mijn vyanden

En haeren val een vreughde siet.

***

Een vreughde, die in mijn gemoedt

Een heylgen yver aen komt steken

Om eeuwigh van uw lof te spreken

Die my voor alle quaed behoed.

Den Lv. Psalm.

O Heere, luystert nae mijn reden,

Verberght u niet voor mijn gebeden;

Ick roep tot u, wilt my verhooren;

Mijn noot is groot, mijn lijden zwaer

Dies klaegh ick luyd’ en maeck misbaer:

Een dapper quaed is my beschooren.

2 Mijn vyand heeft sijn stem verheven,

Sijn dreygementen doen my beven,

En goddeloose t’saem-gezwooren

Sijn aengespannen tegen my

Vol leugenen en guytery,

Vol haet, vol gramschap en vol tooren.

3 Dies smert en smelt my ’t hert van binnen,

Een schrick des doods beknelt mijn sinnen

En overvalt met zwaere vlaegen

Mijn bange siel, nu afgemat

Van angst en vrees, die haer bevat,

So dat ick aenvangh dus te klaegen:

4 Och, mocht ick ’t hebben nae mijn wenschen!

Ick sou gaen vliegen uyt de menschen,

En dreef op snelle duyve-schachten

So ver, dat ick een plaetse von

Daer ick my veyligh bergen kon:

In’t woeste veld soud ick vernachten.

5 Ick soud’, om my voor ’t quaed te hoeden,

Op mijn gezwinde wiecken spoeden

En wijcken voor dees storrem-winden.

Deylt haere tongh, verwert haer spraeck,

Dat sy door twist, geweld en wraeck

Malkandren in de stad verslinden.

6 By dagh en nacht, tot aller uyren,

Sijn die op haere wal en muyren,

Haer straeten roocken door een nevel

Van list, bedrogh en schendery:

Geen steegh, hoe kleyn, hoe naeuw hy sy,

Of krielt van overlast en wrevel.

Pause.

7 Was my dit quaet van een gebrouwen

Die ick voor vyand had gehouwen

Ick waer’t getroost, en kon het lijden;

Had hy my opentlijck gehaet

Die my bedecktelijck verraedt

Ick had my voor hem kunnen mijden;

8 Maer nu sijt gy’t, een man van weerde,

Die daegelijcks met my verkeerde,

Mijn leydsman die my plagh te leeren,

Die ick gebruyckt heb in den staet

Voor mijn vertroutste vrind en raedt

Die met my gingh in’t huys des Heeren.

9 Dat haer de dood-uyr overrompel

En levendigh in d’aerde stompel,

Want sy zijn vol van schelmeryen:

Maer ick sal roepen tot den Heer

En hy sal komen tot my neer

En my van al dit quaed bevryen.

10 Des morgens als’t begint te daegen,

Des noens, des avonds sal ick klaegen,

En God sal mijne stem verhooren;

Hy sal my stellen weer in vree,

En vry van’t volck, dat my bestree

Met menighte te saem-gezwooren.

11 God hoort en siet hoe datse leven,

En sal haer loon nae wercken geven;

Hy weet van ouds haer slimmen handel:

’t Gaet heden als het gistren gingh,

Men vindter geen veranderingh;

Geen vreese Gods is in haer wandel.

12 Geen bont genoot kan haer vertrouwen,

Sy hebben woord noch eed gehouwen:

Haer tonge straelt, haer mond is gladder

Als booter in de soomer-tijdt,

Maer ’t hert is vol van haet en nijdt,

Tot krijgh en moord is niemand radder.

13 Haer tael is soet, geen oly sachter,

Maer scherp als messen van een slachter,

Werpt, wie gy zijt (dits best van allen)

Uw sorgh op God, hy sal u voen

En de gerechtige behoen

Dat sy niet wanckelen noch vallen.

14 Gy sult, o God, ter schande brengen

Die lustigh sijn om bloed te plengen,

En quaed door list en leugens brouwen;

Gy rucktse wegh ter halver tijd,

Door dien de dood haer draed afsnijt:

Maer ick wil my op u vertrouwen.

Den Lvj. Psalm.

O God, sijt my genaedigh, en behoed

My voor den man, die dorstigh nae mijn bloet

My staeg bevecht en die my met de voet

Ter neder soeckt te treden.

Mijn spieders gaen my nae met loose schreden:

Des volcx is veel van wien ick werd bestreden,

Doch wat ick lijd of wat ick heb geleden

Gy sijt mijn toeverlaet.

2 ’t Is op uw woord dat mijn vertrouwen staet:

Daer roem ick op: wat vreesen wy voor quaed?

Wat kan het vleesch, dat als het gras vergaet,

Als ghy voor uyt wilt treden?

Den gantschen dagh verdraeyen sy mijn reden,

Haer herssenen vol list en dubbelheden

Sijn besigh staegh om onder haer te smeden

Wat dat my krenck’ of schae.

3 Sy spammen t’saem en volgen vroegh en spae

Waer ick my wend, waer ick my keer of gae,

En passen op, als moordenaers, die nae

Eens anders leven trachten:

En souden sy, om dat sy u verachten,

Uw hand ontgaen? o Heere, wilt niet wachten:

Slaet in uw toorn dit volck met haer geslachten

Dat my vervolght en quelt.

Pause.

4 Gy hebt gesien haer listen en gewelt,

Mijn suckelen hebt gy te boeck gestelt,

Oock sijn vergaert mijn traenen, en gy telt

Mijn heymelijcke suchten.

Wanneer ick roep sal mijnen vyand vruchten:

Een groote schrick sal hem wel haest doen vluchten

Als hy verneemt de seeckere geruchten

Dat God is op mijn sy.

5 Dan sal ick in mijn geest verheught en bly

En nu herstelt en van haer laegen vry

Des Heeren woord, dat trouw is over my,

Met danckbaerheyd verkonden.

Ick bouw op God, en segh met volle monden

Ick vreese niet, alwaert dat om my stonden

Veel duysenden tot mijn verderf gesonden:

Wat sou de mensch my doen?

6 Is God met my wat quaeds kan hy my broen?

Sijn maccht is wind, en ydel is sijn woen;

Dies sal ick my nae’t huys des Heeren spoen

En tot sijn lof begeven;

Hy heeft my uyt de wisse dood geheven

En vrijdt mijn voed voor stooten en voor sneven,

Hy doet my voor sijn aengesighte leven

En sal my voorts behoen.

Den Lvij. Psalm.

ONtfermt u mijns, o God, tot wien ick sucht.

Ick sie op u, tot u neem ick de vlucht;

Sprey over my de schaduw dijner wiecken

Tot dat verdwijn dees ongestuyme lucht

En dat den dag weer schoonder aen koom krieken.

2 Ick roep tot God den Heerscher over ’t Al,

Die eens van’t quaed een eynde maecken sal

En van om hoogh my lossen en ontstricken,

En brengen selfs mijn vyand in den val;

Hy sal tot my sijn gunst en waerheyd schicken.

3 Ick ben by volck van een verwoeden aerdt,

By stoocke-brands: daer leeuwen sijn vergaert

In menschen schijn, die vreesselijcken briessen:

Wiens tonge snijdt als een geslepen zwaerd,

Wiens tanden sijn als pijlen en als spiessen.

Pause.

4 Verheft u, Heer, dijn eere steygre hoogh

En glinster’ in der goddeloosen oogh

Die angels en haer loose netten spreyden,

So dat mijn ziel van vreese nederboogh,

Maer quaemen selfs in’t geen sy my bereyden

5 Sy groeven vast een kuyl om my te vaen:

Maer ’t is haer niet nae haren wil gegaen,

So dats’ haer selfs in haere putten vingen.

Mijn hert is ree, mijn stem sal vangen aen

Om uwen lof, o groote God, te singen.

6 Waeck op, mijn harp, mijn eer, mijn lust, mijn luyt:

Eer dat het daeght ben ick ten bedd’ al uyt

Om Godes naem te prijsen tot de wolcken,

Dat het geluyt tot aen de sterren stuyt,

En zy gehoort by allerhande volcken.

7 Gy zijt, o Heer, dijns goedheyds nimmer moe:

Uw waerheyd reyckt tot aen den Hemel toe:

Uw woord is trou, uw seggen is van waerde;

Verheft u hoogh, dat sich dijn eer ontdoe:

Dijn glans vervul de Hemelen en Aerde.

Den Lviij. Psalm.

GY die ter Richt-stoel sijt geseeten

En daer het ampt des Heeren doet

(Om nae de saeck is quaed of goed)

Of loon of straffen uyt te meeten,

Ick vraegh u, of het in den raedt

Nae billickheyd en reden gaet.

2 Uw hert is vol van slimme treecken:

Wanneer gy dan een vonnis velt

’t Is overlast en puyr geweld,

Men weeter van geen recht te spreecken.

Waerom? verkeert is het bedrijf

Der boosen van haers moeders lijf.

3 De leugenaers sijn afgeweecken,

Van haere jeughd af slim en vals;

Sy sijn vol gifts, en even als

De slangen, die haer staerten steecken

Voorsichtigh in het open oor

Als haer een leser komt te voor,

4 Om sijn bezweeren niet te hooren

Hoe seer hy oock de kunst verstaet,

Hoe lieflijck de bezweeringh gaet.

Stae op, o God en komt verstooren

Dit leeuwe-nest so wreed en vuyl,

Ruckt haer de tanden uyt de muyl.

Pause.

5 Doet haer als waeter henen dryven,

Maeckt haere spieren sonder kracht,

Haer boogh en peesen sonder macht,

Geeft dat haer pijlen niet beklijven,

Dat al’t gedreyghde quaed verdwijn

Als flecken in de Sonne-schijn.

6 Wilt haer in duysternisse smooren

Gelijck de mis-draght van een wijf:

Komt haer in gramschap op het lijf

En neemtse wegh in uwen tooren

Veel rasser, als het vier verslindt

Daer het een droogen doorn-bos vindt.

7 Dan sal de vroome sich verblijden

Wanneer hy siet dat God de wraeck

Aenneemt van sijn gerechte saeck

En sijnen vyand gaet bestrijden,

Van wien hy so veel neder slaet

Dat men in’t bloed sijn voeten baedt.

8 Dan sal men seggen by den menschen:

De vroome, die hier lijd en sucht

Siet immers eens sijns lijdens vrucht

En krijght het somtijds oock nae wenschen:

Daer is een God die loont en straft

En recht, of nu, of mergen schaft.

Den Lix. Psalm.

O Heer, verlost my uyt de handen

Van die my trachten aen te randen

En voert my op een hooge schans,

Daer ick bevrijd voor zwaerd en lans

Ontduyck ’t gewelt der wreeder mannen

Die tegen my sijn aengespannen,

En in haer bittere gemoed

Niet voen en broen als moord en bloed.

2 Sy soecken my, en sijn aen’t jaegen

Om my te drijven in haer laegen,

En sijn met hoopen op de been;

Ick heb geen schuld, en sy geen reen;

Ick heb niet tegen haer bedreven:

Nochtans so staen sy nae mijn leven

Wel toegerust en in’t geweer:

Ontwaeckt, o Heer, gaet haer te keer.

3 Ontwaeckt, o God der legerkrachten,

Besoeckt de volckren sonder wachten

Die trouweloos het recht vertreen;

Doe geen genae, en spaerter geen

Van die in boosheyd sich verstijven

En in het quaed halstarrigh blijven:

Die om mijn siel des avonds woen

En huylen als de honden doen.

4 ’t Is niet als laster, wat sy rippen,

En zwaerden gaender van haer lippen,

Een snijdend mes is yder woord;

Sy meynen dat het niemand hoort:

Maer gy doorsiet het werck der sotten

En sult haer dreygen eens bespotten

En lachen om het ydel woen

Van die my soo veel lijden doen.

5 Sterck is mijn vyand om te vechten;

Maer tegen het getal der knechten

Stel ick de hand der grooten Gods,

Die is voor my een stercker rotz;

De Heer sal sich voor henen maecken

En slaen mijn vyand eer sy naecken,

So dat ick selfs mijn lust sal sien

Aen die my volgen en bespien.

Pause.

6 Maer, Heer, doet haer so haest niet sterven

Die my so lange deden zwerven,

Maer laetse zweven nacht en dagh,

Op dat mijn volck het heugen magh

En siese sterven alle daegen

Van schaemt en spijt en herte-knaegen,

En stootse neder als gy wilt,

Ghy, die daer zijt der vroomen schilt.

7 Om de verfoeyelijcke sonden

Die uyt haer vuyle roffel-monden

Ten laster van den vroomen gaen.

Dat hen, die nae mijn leven staen

Haer eygen hoogh-moed moet verstricken,

Dat sy aen vloeck en leugens sticken,

Dat haer uw grimmigheyd verteer

Toe eenes anders les en leer;

8 Dat yder een daer door magh weten

Dat gy sijt alderhooghst geseten:

Dat Iacobs God sijn scepter streckt

So breed, soo wijd de wereld reckt.

Laet haer des avonds koomen tieren

Als honden en verwoede gieren,

En huylen buyten om de wal,

En wachten wie haer spijsen sal.

9 Laet haer gaen bedelen en zweven

Of yemand haer wat broots wil geven,

En ongespijst aen hegh of struyck

Vernachten met een legen buyck.

Maer ick sal bly en vrolijck singen

Ten eynde mijner suckelingen

Van uwe kracht en goedigheyd

So ras de nacht van d’aerde scheyd:

10 Om dat gy in die zwaere tijden

Doe ick vervolgingh had te lijden

En voor mijn leven was bevreest

Mijn hulp en toevlucht sijt geweest.

U dan, o Heere, sal ick roemen,

Mijn burgh, mijn schans, mijn sterckte noemen,

Mijn steyle rotz, mijn hoogh gebouw

Daer ick my altijds op vertrouw.

Den Lx. Psalm.

GY had ons, Heer, om groote reen

Verstooten en gescheurt van een,

Uw toorn is over ons gegaen,

Komt weer tot ons en neemt ons aen;

Gy hebt doen schudden al het land

Door oproer, twist en mis-verstand,

Wy waeren als van een gereeten:

Geneest de breuck en heelt de spleeten.

2 Gy hebt u volck doen sien, o God,

Een harde saeck, een grousaem lot,

Gy hebt ons met een wijn gedrenckt

Die zwijmen doet en sinnen krenckt,

Maer nu ontrolt gy een banier

Voor alle die u vreesen hier

Om tegen yder op te rechten

Die dijne waerheyd wil bevechten.

3 Bewaert ons onder dijne vaen

En al die u ter herte gaen,

Bevry ons door dijn rechter arm

En hoort my als ick tot u karm.

God sprack in sijne heyligheyd

(Dies ben ick bly) en heeft geseyt

Ick stel u binnen Sichems paelen

En meet u toe de Succots daelen.

Pause.

4 Het deel van Gilead komt my,

Manass’ en Ephraim daer by,

Dees’ is de sterckte van mijn hooft

Gelijck eens stiers, die breeckt en klooft

Al wat hy met sijn hoornen naeckt,

Oock Iuda, die de rechten maeckt

En geeft in Israel de wetten

Waer nae sich yder heeft te setten.

5 Mijn waschtob is de Moabijt

Mijn voet-veegh is den Edomijt

Bey staen sy vaerdigh en bereyd

Als slaeven tot mijn dienstbaerheyd;

Het volck van’t machtigh Palestijn

Sal ick my doen gehoorsaem zijn,

Haer Vorsten sal ick nae gaen jaegen

En voeren op mijn Zeege-waegen.

6 Wie sal my voeren in de stad

Die vaste muyr en vestingh had,

Wie ist, die my sal leyden heen

Tot in het land der Idumeen?

Sult gy’t niet sijn, mijn God, mijn Heer,

Die ons verstooten had wel eer

En weygerd’ in voorleden tijden

Met ons te trecken om te strijden.

7 Dat ons u hulpe koom te baet

Als’t waeter aen de lippen staet,

Want die men by de menschen vind

Is niet als ydelheyd en wind.

Wy sullen door Gods stercke hand

Doen groote daeden in het land,

Hy sal ons vyanden vertreeden:

Daer God is, wert met winst gestreden.

Den Lxj. Psalm.

WIlt, o Heer, uw oor verleenen

Aen mijn steenen,

Neemt op mijn gebeden acht

Die ick van des werelds eynde

Tot u seynde

Als bezwijmt en sonder macht.

2 Wilt my op een rotse stellen

Daer het quellen

Van geen vyand yets vermagh,

Want ghy waert my van te vooren

Eenen tooren

Daer ick my te bergen plagh.

3 In uw tent sal ick my geven

Al mijn leven,

En gaen woonen in u hut:

Om te weesen sonder sorgen

Daer verborgen,

Van u vleugels wel beschut.

4 Heer, gy hebt op mijn begeeren

Sonder weeren

Mijn geloften toe gestaen,

En ons erfdeel aengewesen

Die u vreesen

En op uwe wegen gaen.

5 Gy sult aen den Koningh geven

Langh te leven

(So hy van uw hand verwacht)

En sijn daegen sult gy recken

En doen strecken

Van geslachten tot geslacht.

6 Hy sal eeuwigh voor u woonen

Sijne kroon en

Scepter sullen niet vergaen,

Recht en waerheyd en genaede

Vroegh en spaede

Sullen om sijn Throone staen.

7 So sal ick voor alle dingen

Psalmen singen

En met stem en harp-geflagh

Uwen lof met danck verhaelen

En betaelen

Mijn beloften dagh aen dagh.

Den Lxij. Psalm.

HOe dat het in de wereld staet

Oft voor de wind of tegen gaet,

Mijn ziel is stil en onbekommert:

Ick hebbe rust in mijn gemoed

Om dat my God altijts behoedt

En met sijn vleugelen belommert

2 Hoe langh hebt gy’t op een alleen

Daer doch de Dood al is te been

Om geen te spaeren van u allen,

U naeckt de wisse stervens uyr,

En sult gelijck een oude muyr

Eer langen tijd daer henen vallen.

3 Sy koomen t’saem en houden raed

Om hem te stooten uyt sijn staet,

Hy is haer al te hoogh getreeden.

Tot list en leugens streckt haer lust,

Haer tonge streelt, haer mond die kust,

Maer ’t hert is vol van bitterheden.

4 Doch gy, mijn siele, weest in vree:

Want God is met sijn hulpe ree,

Van hem staet alle goed te wachten,

Hy is mijn heyl, mijn roem, mijn eer,

Mijn toeverlaet, mijn boesem-weer,

Die my mijn vyand doet verachten.

Pause.

5 God is mijn rotz, mijn burch, mijn schans,

Daer tegen heeft geen mensche kans,

Dies, wie gy sijt, wilt hem vertrouwen:

Hy sy u toevlucht in den nood,

Stort uwe herten in sijn schoot,

En het en sal u niet berouwen.

6 Wat ’s doch by menschen in’t gemeyn,

’t Sy rijck of arm, ’t sy groot of kleyn,

Als wind en ydelheyd en leugen?

Wilt gy de proef en recht bescheyd?

Weeght menschen tegen ydelheyd

Sy sullen’t licht niet haelen meugen.

7 Vertrout u niet op goed of geld

Gerooft, geruyt door snood geweld,

En komt gy eens een tijd te treffen

Dat uwen rijckdom dapper wast

Door knevelen en overlast,

Wilt u daer op niet hoogh verheffen.

8 De Heere sprack, en sey een woord,

En tweemael is’t van my gehoort:

Dat hy is sterck en groot van krachten

Dat hy barmhertigh is en goed:

Waerom een yder, na hy doet,

Van hem vergeldingh heeft te wachten.

Den Lxiij. Psalm.

O God, mijn God, des morgens eer

De Son verschuyft de nacht-gordijnen

En doet de duysternis verdwijnen

Roep ick tot u, en soeck u, Heer.

My dorst nae u, so dat ick quijne,

Mijn vleesch werd dor en sonder sap

Terwijl ick zwerf in ballingschap

Door dese maegere woestijne.

2 Mijn siel verlanght by nacht en dagh

Om weer te sien uw Eerlijckheden

En in uw heylighdom te treden

Gelijck als ick te vooren plagh:

Want beter als het lieve leven

Is uwe goedertierentheyd,

Mijn mond tot uwen lof bereyd

Sou u aldaer dijn eere geven.

3 Ick sou, die hier dus eensaem zweef

In schrael’ en waterloose landen,

Ten Hemel heffen hert en handen

In uwen naem, so langh ick leef.

Mijn siele sou sich daer versaeden

Met mergh en vette leckerny,

Mijn mond met lippen vry en bly

Sou roemen uwe wonderdaeden.

Pause.

4 Als ick door sorgen afgeslooft

Des avonds soeck wat rust te raepen

Denck ick op u, ick kan niet slaepen,

En noyt en zijt gy uyt mijn hooft.

Dewijl gy pleeght mijn hulp te wesen

Sal ick noch singen overluyt

Als gy om my u vleugels sluyt

En sult beschermen als voor desen.

5 Mijn hert was, Heer, aen u gehecht,

Mijn ziele heeft u aengehangen,

Uw hand bestierde mijne gangen

En heeft my over eynd gerecht;

Maer die, die nae mijn leven trachten

(By u so dierbaer en so waerd)

Die sullen onder in de aerd

Tot inder eeuwigheyd vernachten.

6 Men salse storten door het stael

En laeten voor de wilde dieren,

Voor wolven en voor felle gieren,

Dat yder daer sijn aes afhael:

Doch sal de Koningh vreughde krijgen

In sijnen God, en die hem zweert

Sal sijn beroemt en hoogh geeert:

De leugemond sal moeten zwijgen.

Den Lxiiij. Psalm.

BEnaeutheyd perst mijn hert tot klaegen,

Verhoor, o Heer, mijn droeve stem,

Maeckt dat ick niet en schrick voor hem

Die my bespied en soeckt te jaegen

In sijne laegen.

2 Bewaert my voor de boose mannen

Die heymelijcken houden raed;

Een volck, dat deughd en waerheyd haet

En heeft uw vrees van sich gebannen,

Is t’saem gespannen,

3 Haer tongh is bits en scherp van sneede,

Haer tael als een geslepen bijl,

Haer woorden als een snelle pijl;

Vol vinnigheyd en bitterheden

Sijn al haer reden.

4 Haer oogen micken op den vroomen,

Haer boogh en pees is strack en stijf

Om haer te schieten in het lijf;

Sy vreesen niets: ontsagh en schroomen

Is wegh genomen.

5 En om sich selfs in’t quaed te stijven

So praeten sy hoe dat haer net

Is heymelijck ter vanghst geset

En dat het sal verborgen blijven

Wat sy bedrijven.

Pause.

6 Sy sijn doornaeyt van slimme streecken,

Daer ’s niet of ’t werd van haer doorloert,

Selfs wat een man in’t herte voert;

Sy weten onder een te spreecken

Wat daer magh steecken.

7 Maer God sal’t langer niet verdraegen

En snellijck senden van om hoogh

Een pijl van sijn gespannen boogh:

Hy is gereed om haer te plaegen

In korte daegen.

8 Dan salmen sien de droeve vruchten,

Haer scherpe tongh, haer eygen zweerd

Sal tegen haer luy sijn gekeert;

Die’t met haer hielden sullen suchten

En henen vluchten.

9 Dit sal geschien voor yders oogen,

Dat elck daer op te degen merck

En wel bevroe des Heeren werck,

Om Godes eere te verhoogen

Nae sijn vermoogen.

10 De vroome, die het quaed verdoemen

En vreesen God uyt ware deughd,

Die sullen in hem sijn verheught

En sijnen naem volmondigh noemen

En hoogh beroemen.

Den Lxv. Psalm.

OP Zion, daer uw volck vergaedert

Daer singhtmen, Heer, u lof,

Daer ’t u in diepen aendacht naedert

En leyt sijn schulden of.

Gy luystert nae de stem der vroomen:

Daerom sal yder een

Sich spoeyen om tot u te koomen

Met offer en gebeen.

2 Wy hadden in voorleden stonden

Een slimmen gangh gegaen,

Maer gy versoende d’oude sonden

En naemt ons weder aen.

Wel dien, die gy hebt uytgelesen

En kiest uyt reyne min

By u te woonen, en te wesen

Een van u huysgesin.

3 Wy sullen ter gewijder Zaelen

Van uwen Tempel gaen,

Daer sal dijn volheyd nederdaelen

En ons van al versaen.

Ons bidden sult gy daer verhooren,

En uwe wonderdaen

Doen klincken in eens yders ooren

Dat sy door ’t herte gaen.

4 Gy zijt de God van alle segen,

Op wien al watter leeft

Hoe dichte by, hoe ver gelegen,

Sijn oogh geslaegen heeft.

Gy vest de kliften en de duynen,

En heuvlen en ’t geberght

Dat met onsicchelijcke kruynen

De hooge sterren terght.

5 Gy slecht de Zee, die op de wolcken

Haer schuym en gramschap spout:

Gy stilt het woeden van de volcken

En maeckt haer dulheyd koudt.

Als gy u tekens komt vertoonen

En maeckt uw macht bekent

Doet gy verschricken die daer woonen

Aen ’s werelds uyterst endt.

Pause.

6 Gy doet al om u goetheyd straelen

’t Sy dat de Son vertreckt

Of dat hy in de groene daelen

Den dauw des mergens leckt.

Wanneer de landen somers braecken

En haer de soete locht

Doet nae een soeten regen haecken,

Verleent gy groeysaem vocht.

7 De graege landman, nu aen’t saeyen,

Verwacht van uwe hand

Dat hy een zwaere schoof sal maeyen

Van sijn gehaevent land:

Gy onderhout met dauw en regen

(Gegeven op haer pas)

Den acker, die door uwen segen

Belooft een goed gewas.

8 Den oegst raeckt in: de wijn in kuypen,

Het kooren in den bergh;

Waer dat gy gaet, de boomen druypen

Van smout en enckel mergh;

De hey der heuvelen en klingen

Verneemt de vetheyd mee,

Waerom de blijde herders singen

En springen met haer vee.

9 De velden krielen van de schaepen

Gelaen met fijne wol,

Daer elck sijn voedsel weet te raepen

En eet sich dick en vol.

De tarw in’t rijsen der valleyen

Heeft aeren groot en grof;

’t Is alles bly; geberght en weyen

Verkonden Godes lof.

Den Lxvj. Psalm.

IUycht Gode, juycht den hooghsten Heere

Al die bewoont den Aerde-kloot,

Roemt sijnen lof, singht hem ter eere,

Maeckt sijnen naem vermaert en groot,

En seght: Hoe vreeslijck zijn uw wercken,

Hoe schricklijck, Heer, het geen gy doet?

Uw haeters schroomen die het mercken

En vallen u geveynst te voet.

2 Dat sich de gantsche wereld buyge

Voor u geduchte Majesteyt

En haer’ ootmoedigheyd getuyge

Tot uwen lof met sang bereyt;

Komt menschen-kindren met verwondren

En siet des Heeren daeden aen

Die al de wereld over-dondren

En vreesselijck in d’ooren slaen.

3 Hy heeft de Zee van een doen scheyden

En maeckte diepe meyren droogh

Om Israel daer door te leyden

Wanneer het uyt Egipten toogh:

In eeuwigheyd duyrt sijn vermoogen,

Sijn oogh houd op de Heydnen acht,

Dat sy haer niet te seer verhoogen

In heerschappy, in moed, in macht.

4 Gy volckren wilt den Heere prijsen:

Laet uwe stem ten Hemel gaen,

Wilt Gode danck en eer bewijsen,

Want hy heeft ons veel goeds gedaen:

Mijn vyand stond my nae het leven

Maer God heeft mijne siel gespaert,

En mijne voeten voor het sneven

En voor een zwaeren val bewaert.

5 Want, Heer, gy hebt my willen sleuren

Door allerhande tegenspoet

Om my te proeven en te keuren

Gelijck een smit het silver doet;

Gy hebt ons in het net gekregen,

En ons gelaeden met een pack

Dat ons de schouders in kon wegen,

Een pack, dat ons de lenden brack.

Pause.

6 Men heeft ons over ’t lijf gereden,

Door waeter en door vier gejaeght,

Wy hebben alle kruys geleden

Tot dat gy’t wederom versaeght

En bracht ons weer in vette daelen:

Dies sal ick my ten offer spoen

Om mijn beloften te betaelen,

En in uw huys mijn schuld voldoen.

7 Schuld, die ick met beklemde lippen

In mijn benaeutheyd heb gemaeckt

Doen ick in barningen en klippen

Door ellends onweer was geraeckt;

Dies sal ick danckbaer’ offer-vieren

Van uw autaeren op doen gaen,

En rammen en gemeste stieren

Door Priesters hand voor u doen slaen.

8 Komt al die God met reyne monden

Belijdt en in sijn vreese leeft,

Ick sal u opentlijck verkonden

Wat goed hy my bewesen heeft:

Ick heb tot hem mijn stem verheven

Wanneer’t my alles tegen liep,

En hy bewaerde my mijn leven

Doe ick aen hem om bystand riep.

9 Had ick tot quaed my laeten raeden,

Had God yet slims in my gespoort,

Of wasser onrecht in mijn daeden

De Heer en had my niet verhoort;

Nu heeft hy my niet afgewesen,

Nu had by hem mijn bidden klem

Dat door de wolcken heen geresen

Vond een genaedigh oor by hem.

10 Gelooft zy God in eeuwigheden

Die mijn gebedt niet heeft versmaedt

En die my van sijn goedigheden

So rijcklijck mede-deelen laet.

***

Die, als ick riep in mijn ellende,

Doe ick my vond in hoogen nood,

Sijn oogen van my niet en wende

En goedighlijck sijn hulpe bood.

Den Lxvij. Psalm.

DOe, Heer, op ons uw gunste daelen,

Stort uwen segen over ons,

En laet uw aensicht ons bestraelen

Gelijck het licht eens lieven Sons,

Op dat yders oogen

Sien en kennen moogen

Hoese moeten gaen,

En te degen vaeten

Watter dient gelaeten

Watter dient gedaen.

2 U sullen alle volckren prijsen

En bersten uyt tot uwen lof,

Een vreughd sal in haer herten rijsen,

Gy geeft haer daer toe ruyme stof:

Want heel goedertieren

Wilt gy haer bestieren

En in billijckheyd

Haere landen richten,

En haer saecken slichten

Nae de reden seyt.

3 U sullen alle volcken loven,

Gy toont uw goedheyd onder haer,

Den acker geeft gelaede schooven,

Van Kooren splijt de volle aer;

Gy sijt die dijn segen

Als een dichten regen

Over d’aerde geeft,

Dies moet elck u vreesen

En gy sijn gepresen

Van al watter leeft.

Den Lxviij. Psalm.

GOd sal in gramschap rijsen op

En slaen sijn vyand op den kop,

Haer macht sal hy verstroyen,

Sijn haeters sullen voor hem vlien,

Vol schrick en sonder ommesien

Sal hyse doen verschoyen;

Gelijck een roock die door de wind

Geen vaste plaets op ’t veld en vind

Sal hyse heenen dryven;

Gelijck het was is sonder duyr

Als het te dicht komt by het vuyr

Sal geen van haer beklijven.

2 Maer die ter deughden afgerecht

Op God sijn hoop en oogen hecht

Die magh wel vrolijck singen;

Sijn reyn geweten maeckt hem bly,

Dies sal sijn hert van knaegen vry

In sijnen boesem springen.

Singht Gode, singht, hersinght sijn naem,

Verhooght, en maeckt den wegh bequaem

Voor hem die komt gereden;

Hy is een Heer van naem en daed,

Dies sijt verheught, en uw gelaet

Sy vol van vrolijckheden.

3 Hy treckt sich weeuw en weesen an,

Den eenen is hy als een man

Den andren als een vaeder;

Hy is de mond die voor haer spreeckt,

Hy is de hand die voor haer wreeckt,

De God van bey te gaeder.

Die sijn versturven huys beschreyd,

Bevrijd hy weer van eensaemheyd,

En slaeckt uyt band en boeyen

Den vroomen, die gevangen sat

En voert de muyters nae een gat

Daer niet als distels groeyen.

j. Pause.

4 O God, doe gy voor henen toogt

Om door het land, daer’t altijd droogt,

Dijn volcke te geleyden,

Doe dreunde d’aerde datse reet,

Den Hemel droop van ’t bange sweet,

De bergen op der heyden

Iae Sina wierd als opgelicht

En schudde voor uw aengesicht

Met daverende toppen.

Dit deed gy, groote Iacobs-Godt,

Die op u erfdeel, op uw lot,

Sond wilde waeter droppen;

5 Gy gaeft een vet en groeysaem nat

Daer Israel ter neder sat

En liet hem ’t land bewoonen;

Soo helpt gy wederom te recht

Die tegen kruys en armoe vecht,

En komt u goedheyd toonen.

Wat wasser doe een rijcke stoff

Die uwer grooter daeden loff

De wereld door dee draeven!

Der goeder maeren wasser veel,

Oock en gebracker tongh noch keel

Die daer van kennis gaeven.

6 De Koningen, wel eer geducht,

Die mosten heen, en op de vlucht,

’t En was geen tijd van blijven;

De swacke plunderden het land,

De roof en buyt viel in de hand

Van waepen-loose wijven.

O Israel, al waert oock, dat

Gy onder asch en steenen sat

Bestooven en ontluystert,

Al waert gy zwert van roock en roet

Door suckelen en tegenspoet,

Al was uw glans verduystert:

7 Soo sult gy nochtans blincken, als

De veertjes van een duyve-hals

Die in de Son ons schijnen

Te sijn van silver en van goud

Gemenght met oostersch Ameroud

En gloeyende robijnen.

Doe God met sijne stercke hand

De Vorsten sloegh, en al haer land

Gaf aen den Isralijten,

Dee Sion haer soo suyver op

Dat sy de sneeuw op Salmons top

Haer witheyd kon verwijten.

ij. Pause.

8 ’t Geberght van Basan, dat de locht

Bereyckt met menigh bult en bocht

Is schoon om aen te kijcken:

Maer, bergen hoogh, waer pocht gy op?

Hier geld geen kruyn, of spits, of top,

’t Moet al voor Sion strijcken.

Dit is, dit is de bergh, daer God

Sijn lust in had, en dien hy tot

Sijn hof heeft uytgelesen,

Oock heeft de Heere vast geseyt

Dat hy tot in der eeuwigheyd

Daer metter woon sal wesen.

9 Daer is geen eynd noch tellen aen

Van die tot sijnen dienste staen:

Sijn Engelen en knechten

Sijn waegenen en ruytery

Met duysenden op Sinay

Sijn veerdigh om te vechten.

Gy, Heere, stijght ten Hemel op

En grijpt den Kercker by de krop

En voert hem selfs gevangen;

Gy stort uw gaeven op den mensch

En doet hem menighmael nae wensch

Wat dat hy eyscht ontfangen.

10 Noch wijder gaet gy, Heer, en doet

Oock den weerspannelingen goet

Op dat sy by u woonen;

Gelooft sy God, die ons versaed

En door soo menigh milde daed

Sijn liefd’ aen ons komt toonen.

Hy is de God, die ons behoedt

En redt uyt alle tegenspoed

Wat datter oock mach rijsen:

Die ons verlost uyt alle nood

En selfs voor de gewisse dood

Een uytkomst weet te wijsen.

iij. Pause.

11 Hy sal den kop in stucken slaen

En ’t bloedigh scheermes laeten gaen

Door de verwoede locken

Der gener, die tot quaed gewend,

In haere sonden sonder end

’t Halsterrigh hert verstocken.

Ick sal, sprack God, mijn volck tot spijt

Van Og en van den Ammorrijt

Gaen voeren door haer landen

Ick snee het roode meyr in twee,

Ick maeckten wegen door de zee,

En waeteren tot stranden.

12 Ick sal u vyanden verslaen

Op dat ghy door het bloed moocht gaen

Gespoogen uyt haer wonden,

Dat het voor u een voet-bad sy,

En dienen magh voor leckerny

Den tongen uwer honden:

De daed was even als de reen,

Dies raeckte jongh en oudt te been

Nae Godes heylge wooningh,

Met sangh, met spel, met bom en trom,

De groote vreughd liet niemand stom,

Men riep, o God, o Kooningh:

13 God is een Heer, voor wien het al

Sich buygen moet: wie kan of sal

Hem eer nae waerde singen?

Looft sijnen naem, o Israel

Met soet gesangh en snaeren-spel

In uw vergaederingen:

Dat koomen die van Benjamijn:

Hoewel sy van de minste zijn

Noch sagh men haer vergrooten;

Dat sich de Vorsten voegen by

Uyt Iudaes stam, uyt Naphtali,

Uyt Zebulon gesprooten:

iiij. Pause.

14 De kracht komt van des Heeren hand

Waer door de vyand raeckt in’t sand;

O God, wilt ons verstercken:

Dat gy gebied kom’, voert dat uyt,

Kroont met een loffelijck besluyt

Dat gy aen ons wilt wercken;

Dat doch u segen nederkom

Uyt dijn verheven heylighdom

En dael’ op Salems daecken;

Dat oock de volckeren des lands

En Kooningen met tullebands

U met geschencken naecken;

15 Breeckt boogh en ’t doodelijcke riet,

Maeckt oversten en volck te niet,

Verstroyt den hoop der stieren

Die huld met silver koomen doen

En in het hert den oorlogh voen

En rechten bloed-banieren,

Uyt het Egyptische gewest,

Alwaer de Nijl den acker mest,

Oock uyt de Moore-landen

Sal koomen menigh machtigh Heer,

En doen aen God den Offer-eer

Met opgeheven handen.

16 Gy Koninckrijcken singht den Heer,

Singt Gode lof, en geeft hem eer

Die boven ons geseten

Van ouds de Hemelen beschrijdt,

Wiens stem de bergen neder smijt

Wiens sterckt’, is niet te meeten.

In Israel daer blijckt sijn macht:

De lucht getuyght van sijne kracht,

En uyt de hooge wolcken

Laet hy sich hooren altemet

Dat steden werden neer geplet

Tot schrick en schroom der volcken.

17 God doet sich vreesen over al,

En kaetst de wereld als een bal

Uyt sijne heyligdommen;

De kracht en sterckte komt van hem,

Hy geeft in arm’ en handen klem:

Elck will’ sijn lof uytbrommen.

***

Hy is de God van Israel:

Geweldenaers, hoe hard en fel,

Die bracht hy om het leven,

En voerde met de stercke hand

Sijn volck uyt het Egypten-land:

Hem zy de eer gegeven.

Den Lxix. Psalm.

VErlost my, Heer, ick ben in grooten nood,

Het waeter is ten lippen toe gewassen,

Ick voel geen grond in sackende moerassen,

Ick loop gevaer van een gewisse dood;

Ick ben vermoeyt van roepen dagh en nacht,

Mijn keel is heesch, ick kan niet langer spreken,

En om dat ick gedurigh op u wacht,

Is mijn gesicht ten lesten heel bezweken.

2 ’t Getal is groot van die, die sonder reen

Uyt bittren haet my soecken neer te vellen:

Eer souwmen ’t hayr van mijnen hoofde tellen

Als al den hoop waer van ick werd bestreen;

Sy eysschen ’t geen ick noyt van haer genoot,

’t Geen ick noyt nam dat moet ick wedergeven,

Doch, Heer, voor u is alles naeckt en bloot,

Gy weet mijn doen en kent mijn heele leven.

3 Geheng doch niet, o God van Israel,

Dat yemand hier van die, die op u wachten

En uwe wet wel soecken te betrachten,

Om mijnent wil sich immer schaem of quel:

Dat doch mijn schand haer tot geen schand gedy:

’t Is doch om u dat ick ’t gesicht moet decken,

’t Is doch om u, dat ick versmaetheyd ly

Van die, die my verguygen en begecken.

j. Pause.

4 Mijn naeste bloed, mijn broeders sien my aen

Als of ick was een man uyt vreemde landen;

Den yver, die my tot uw huys dee branden

Heeft my verteert, daer komt my’t quaet van daen;

My raeckt de smaed van die die u versmaen,

Ick heb geweent, gevast, en om mijn sonden

Mijn siel verneert, maer, hoe ist my gegaen?

Men heeft my noch gelastert en geschonden.

5 Ick had mijn lijf met eenen sack gedeckt:

Men loegher mee; selfs die den volcke richten

Was ick een spot; met liedtjes en gedichten

Van dronckerts wierd ick by de wijn begeckt:

Maer niet te min tot u is mijn gebed,

Als’t u behaeght so wilt mijn stem verhooren,

Mijn hoop is staegh op uwe gunst geset;

Die u betrout gaet nimmermeer verlooren.

6 Treckt my om hoogh en help my uyt het slijck

Dat ick niet smoor’ in dese modder-poelen,

Doet my uw hulp in mijnen nood gevoelen

Eer dat ick sinck en t’eenemael bezwijck;

Lijd niet dat my het waeter overscholp,

Noch dat mijn hooft de stroomen overloopen,

Of dat het graf met aerde my bestolp

Dat ick sie staen met graege kaecken open.

7 Verhoor my, Heer, want gy zijt goed van aerd,

Vol van genaed’ en van bermhertigheden,

Neem gunstigh aen mijn klachten en gebeden;

Onschuldigheyd is medelijdens waerd;

Keer niet den rugh dijn armen dienaer toe,

Wilt van uw knecht dijn aengesicht niet wenden,

Want my is bangh, ick ben heel mat en moe,

Haest u tot my en wilt mijn lijden enden.

ij. Pause.

8 Koom naeder, Heer, en voeg’ u dicht by my,

Verlost mijn ziel van die die my benaeuwen,

Bevrijdse van mijns vyands open klaeuwen

Op dat hy sich niet in sijn vanghst verbly.

Gy weet en kent de smaedheyd die ick ly,

Hoe dat ick word gelastert en beloogen,

Gy siet het doen van mijne weerparty,

Mijn schand en schaemt sijn altijds voor u oogen.

9 Versmaetheyd ist die my het herte breeckt,

Mijn siel is zwack, mijn geest en kracht verloomen,

Ick wachte troost, maer hebse niet vernoomen,

Daer ’s niemand die van medelijden spreeckt;

In tegendeel, Sy hebben gal gedaen

In mijne spijs die sy my t’eeten gaeven,

En als ick wou mijn droogen dorst verslaen

So quampmen my met suyren edick laeven.

10 Dat haren disch, haer dranck, haer leckerny,

En al wat kan met lieffelijcke smaecken

De tongh en buyck op ’t alderhooghst vermaecken,

Haer tot een net en loosen valstrick sy;

Verblindt haer oogh, verduystert haer gesicht,

Wilt haer verstand een nevel oversenden,

Breeckt haren arm, ontzenuwt haer gewricht

En geefts’ een krack en zwackheyd in haer lenden.

iij. Pause.

11 Grijpt haer in’t heetst van uwe gramschap aen,

Brengt over haer een vloed van ongenaede,

Stort uwen toorn op haer en haeren zaede,

Doet haer Palleys’ en hutten ledigh staen,

Om dat sy met een vuylen laster-mondt

Vervolgen die, die van u sijn geslaegen;

De pijn en smert van die gy hebt verwondt

Dient voor een praet in haere drinck-gelaegen.

12 Klamp sond op sond, en d’een op d’ander schuld:

Noyt moeten sy van uwe goedheyd smaecken,

Noyt haeren naem in’t boeck des levens raecken:

Noyt moet hy daer by vroomen sijn geduldt.

Ay my, o God! ick ben in angst en noodt,

Doch op een rots sult ghy my veyligh stellen,

Dies sal ick u met lofsangh maecken groot

En uwe deught met danckbaerheyd vertellen.

13 Dat sal voor u doen opgaen soeter lucht

Als’t offer-vet der jonge hooren-beesten;

Dat sal de goên verblijden, en de geesten

Doen vroolijck zijn en zwellen van genught

Der gener, die sachtmoedigh sijn van hert

En die den Heer hier soecken met verlangen,

Want hy verhoort als hy gebeden werd

En luystert nae de stem van sijn gevangen.

14 Dat al wat leeft hem loof met volle krop,

In hemelen, in aerde, zee en stroomen:

Van sijne hand sal Syons welvaert koomen;

Hy sal de Steên van Iuda bouwen op

Ter vaster woonst en ??selijck besit

Van Israel, van sijn verkooren knechten,

Dien Godes vrees is een geduyrich wit

En die in nood aen hem haer ancker hechten.

Den Lxx. Psalm.

KOmt my te hulp, mijn God, mijn Heer,

Mijn vyand wil my weer vernielen,

Mijn haeters sijn my op de hielen,

Komt doch wat haest en veltse neer,

Doet haer beschaemt gaen henen druypen

Die nae mijn siel en leven staen,

Komt haestigh, Heer, en wiltse slaen

Die hijgen om mijn bloed te suypen.

2 Och, luystert doch na mijn gebed,

Drijft haer te rugh’ en wiltse straffen

Die my verguygen en verbaffen

En roepen, ha, hy is in’t net;

Maer bly en vrolijck moet’ hy wesen

Die u bemint voor alle dingh:

Dat die u soeckt met vreugde sing,

Groot sy de Heer en hoogh gepresen.

3 O God, ick ben bedruckt en bang

Haest u tot my en wilt u vlyen:

Gy sijt mijn hulp in al mijn lyen,

Komt, Heere, komt en wacht niet lang.

***

Ick ben benaeut, mijn siel is droeve,

Mijn ramp is zwaer, mijn ellend groot:

Komt, Heer, gy sijt mijn troost in noot,

Dat doch u hulp niet langh vertoeve.

Den Lxxj. Psalm.

ICk hoop op u, wilt my bewaeren

Door uw getrouwe hand

Dat ick niet raeck ter schand:

Red my, o Heer, uyt ’s vyands gaeren

Door uw gerechtigheden

En hoor nae mijn gebeden.

2 Wilt my een stercke rotze wesen

Die my een burgh verstreck,

Waer op ick my vertreck

Om mijnen vyand niet te vreesen:

Gy sijt mijn wal, mijn muyren

Daer ick kan veyligh duyren.

3 Wilt my, o Heer, voor die behoeden

Die schelmsch en goddeloos

Verkeert en trots en boos

Bedrogh en list in’t herte voeden:

Die niet als quaed bedencken

Om my te mogen krencken.

4 Want zedert dat ick ben gebooren

Sijt gy mijn toeverlaet,

Geen tijd so suyr, so quaed,

Of uwe hand die quam my schooren,

Dies sal uyt mijne lippen

Uw lof geduyrigh slippen.

j. Pause.

5 Ick scheen wat vreemts in veler oogen,

Doch gy zijt evenwel

Daer ick mijn hoop op stel,

Dies sal ick, wat de menschen poogen,

Uw lof en heerlijckheden

Met vollen mond verbreden.

6 Verwerpt my niet nu ’k tot mijn jaeren

Nae vele rampen kom,

Nu my den ouderdom

Het hooft besneeut met witte haeren,

En nu de hooge daegen

Mijn lijf en leen vertraegen.

7 Wilt my, o Heer, nu niet verlaeten,

Want mijne weerparty

Gezwooren tegens my

In ’t heymelijck te saemen praeten,

En die mijn siel belaegen

Die hebben raed geslaegen.

8 God, seggen sy, laet hem in schanden,

Dies grijpt hem vrylijck aen,

Hy kan u niet ontgaen,

Daer is voor hem geen hulp op handen.

Komt, Heer, en wilt niet wachten

En wilt mijn saeck betrachten

9 Bedeckt der goddeloosen wangen

Met schaemt en schandig rood

Die haecken nae mijn dood

En nae mijn ondergangh verlangen:

Maer ick sal op u passen

En uwen lof doen wassen.

ij. Pause.

10 Mijn mont sal steets het goed verhaelen

Dat gy aen my bewijst,

’t Sy dat de Sonne rijst

’t Sy dat hy weder is aen’t daelen,

Hoewel het sonder end is

En my ’t getal ontkend is.

11 Ick sal met sterrende gedachten

My heffen op, en treen

In uwe mogentheen’

En peylen die met al mijn krachten,

En die voor elck ontdecken

So ver mijn macht kan strecken.

12 O God, gy hebt my onderwesen

Van mijne kindsheyd aen

En uwe wonderdaen

Heb ick verbreydt en hoogh gepresen:

Dies wilt my niet begeven

Op’t krimpen van mijn leven,

13 Tot ick aen desen volcke grondigh

En aen haer nae-geslacht

Uw sterckt’, uw arm, uw macht

En uw gerechtigheyd verkondigh;

Gy gaet het al te boven,

Wie kan u waerdigh loven?

iij. Pause.

14 Wie is by u te vergelijcken?

Gy, die my proeven liet

Benaeutheyd en verdriet

In’t midden van gevelde pijcken,

Hebt my een ander leven

Weer op een nieu gegeven.

15 Gy die my deed ter aerde daelen

Sult my doen rijsen op

En voeren weer ten top

Van waer mijn glans op nieuws sal straelen;

Gy sult my nae mijn lijden

Vertroosten en verblijden.

16 Op harp en wel-getoonde luyten

Met sangh en vrolijck spel,

O Heylg’ in Israel,

Sal ick uw lof voor yder uyten,

Met cimbalen en snaeren

Sal ick uw roem verklaeren.

17 Mijn hert sal in mijn boesem springen,

Mijn geest, in u verheught,

Sal huppelen van vreughd,

Mijn keel sal u met Psalmen singen,

Want doen ’t my’t leven gelde

Waert gy’t die my herstelde.

18 Mijn mond is ree, mijn tong ontbonden,

Dat uw gerechtigheyd

Door haer sy wijd verbreyd;

Mijn vyand druypt en is geschonden,

Sy staen met roode wangen

Die nae mijn dood verlangen.

Den Lxxij. Psalm.

LEert uw gericht den Koningh weten,

O God, en oock sijn Soon

Als hy sal sijn ten Throon geseten

Als volger van de Kroon;

Sijt hem geduyrigh tot een voorbeelt,

Daer hy niet van en wijck

Als hy den volcke richt en oordeelt,

Het sy of arm of rijck.

2 So sal een yder recht geschieden,

Waer door de Vrede sal

Sich breyden over land en lieden

Tot vreughd van bergh en dal.

Hy sal den armen die hier bucken

Sich ernstlijck trecken aen,

En die d’onnooselen verdrucken

Met scherpe roeden slaen.

3 Op dat sy u ontsien en vreesen

Met al haer naegeslacht

So langh daer Son en Maen sal wesen

Tot dienst van dagh en nacht.

Hy sal zijn als een soeten regen

Op’t flaeuwe soomer gras

Dat door de hitte neer gesegen

Nu half gestorven was.

4 Den vroomen onder sijn regeringh

Sal het nae wenschen gaen,

En ’t land door overvloed van neeringh

Altijd in weelde staen;

Sijn rijck en sijn gebiedt sal strecken

Van d’een tot d’ander Zee,

So ver als sich de stroomen recken

Reckt sich sijn scepter mee.

5 Sy die het woeste land bewoonen

Die sullen huld en eer

Aen hem ootmoedigh koomen toonen

En vallen voor hem neer;

De Koningen en Koninginnen

Die sullen koomen uyt

En giften en geschencken bringen

Van’t Oost en ’t laeuwe Zuydt.

Pause.

6 De Princen sullen sich verneeren

En met gebooge knien

Sal’t heydendom hem koomen eeren

En sich aen hem gebien;

Hy sal hem troosten en beschermen

Die om sijn bystand smeeckt,

En sich des armen mans erbermen

Dien hulp in nood ontbreeckt.

7 De vroome, die hy siet verstooten,

Verschoven en vertreen

Door list en overlast der Grooten,

Die helpt hy weer te been;

Hy wilse redden en bevrijden,

Haer onschuld schat hy hoogh

En’t bloed van die hier t’onrecht lijden

Is dierbaer in sijn oogh.

8 Hy sal op’t alderheerlijckst leven,

Van Seba krijght hy goudt,

Het volck sal hem haer zegen geven

Dat handen voor hem vouwt;

Van het gebergt sal kooren koomen

Uyt maer een hand vol graen

Dat het sal ruyschen als de boomen

Die op den Liban staen.

9 Het volck sal meerderen en groeyen

Gelijck het weeligh gras,

En haere steden sullen bloeyen

Daer winst noch welvaert was;

Sijn naem sal eeuwigh blijven leven

En gaen van kind tot kind,

So langh de Son den dagh sal geven,

Soo langh men menschen vind.

10 In hem sal’t al gesegent wesen,

En hy van ’t Heydendoem

Door alle landen hoogh gepresen,

Dat tot des Heeren roem

Met luyder keelen uyt sal krijten

Geperst van haer gemoed,

Het is de God der Isralijten

Alleen die wondren doet.

11 Gelooft zy hy, sijn eer verheven:

Sijn’ hooge Majesteyt

Van al die op der aerde leven

Sy lof in eeuwigheyd.

***

Groot sy sijn naem in alle landen:

Sijn lof en eer bekent

Tot daer het aerdrijck aen de stranden

Sich selven siet geendt.

Den Lxxiij. Psalm.

HEt is gewis, ick weet het wel,

God is getrouw aen Israel,

Den reynen is hy goedertieren:

Nochtans soo raeckt’ ick over stier, en

Ick was by nae aen grond geseylt

Wijl mijn verstand Gods hooghte peylt,

En om de waerom al te diep

In het gericht des Heeren liep.

2 Ick merckte met een nijdigh oogh

Hoe het geluck sich gunstigh boogh

Tot nut en vreughde der verdwaesden,

Hoe hier de goddeloose graesden;

Ick sagh den loop haers levens aen,

’t Was altijds op een effen baen,

Geen pijn noch quael tot aen haer dood;

Haer krachten frisch en even groot.

3 Dus sprack ich uyt een zwack gemoet:

’t Gaet desen niet als’t andren doet:

Wat tegenspoedt, wat wee, wat plaegen,

Wat rampen hebben sy te draegen?

Daerom zwelt haer den boesem op

En in haer opgeblaese krop

Is wind van nortse hovaerdy:

In ’t hert geweldt en tyranny.

4 Haer oogen puylen uyt van vet,

Daer ’s niet dat haere weelde let,

Iae het geluck, dat sy verwachten,

Stijgt selver boven haer gedachten.

Den armen stroopen sy de huydt,

Iae suygen’t mergh ter schoncken uyt:

De goede wert van haer verdruckt,

Geknilt, geknevelt en gepluckt.

j. Pause.

5 Noch wijder gaet haer sotterny;

Den Hemel selver is niet vry;

Sy quaemen nergens daerse ’t gaeven,

Haer woord moet hoogst van alle draeven.

Daerom so valt het volck haer toe

Des gullen waeters eenmael moe,

Dat haer so ruym geschoncken wert,

En spreeckt met een vertwijfelt hert:

6 Souw God sich oock wel trecken aen

Hoe dat op aerd de dingen gaen,

En die ten Hemel is geseten

Sou die oock van de menschen weten?

Dit volck past immers op geen God

En vreest noch hem, noch sijn gebod,

Nochtans so sijnse wel gerust

En hebben wat haer hertje lust:

7 Waer toe so neem ick dan de pijn

Om suyver en om reyn te sijn?

Waer toe in onschuld my gewassen?

Waer toe getreurt in sack en assen?

Dewijl ick doch van dat het daeght

Met alle rampen werd geplaeght

En alle mergen in mijn huys

Sie nieuwe straf en ander kruys?

8 Ick was by nae al mee verleyt,

Doch trad te rugh, en heb geseyt

Sal ick dan trouweloos verdoemen

Al die sich Godes kindren noemen?

Maer als ick noch by mijn vernuft

De waerom socht, bleef ick versuft:

Die steylte was my al te hoogh

En buyten reyck van ’s menschen oogh:

9 Tot dat ick gingh my selven af

En my ten heylighdom begaf

Om uyt des Heeren woord te spooren

Wat eynd’ den boosen was beschooren.

Daer sagh ick, Heer, wel klaer, hoe dat

Sy van u sijn gestelt op’t gladt,

Hoe los sy staen, hoe op een kort

Gy haer in’t slijck ter neder stort.

ij. Pause.

10 Hoe schielijck, als u gramschap blaeckt

Sijn sy verwoest en wegh geraeckt!

Gy veltse door een enckel schricken

En doets’ in volle weelden sticken.

Het gaet met haer, als met een beeldt

Dat ’s nachts in ’s menschen sinnen speelt

Wanneer hy slaept, en henen raeckt

So haest hy van sijn droom ontwaeckt.

11 Doe my den boesem zwol van spijt,

Doen ick geprickt wierd van de nijdt

Die my een doorn was in mijn nieren,

Was ick voor u, gelijck de dieren,

Onwetend, dom en sonder ree,

Gelijck het onverstandigh vee,

Dat sonder kennis henen vaert

En volght de drift van haeren aert.

12 Maer naemaels, beter onderrecht,

Heb ick my vast aen u gehecht

En ben by u gestaegh gebleven:

Gy hebt my uwe hand gegeven

En my wel trouwelijck gevat;

Gy sult my leyden op het padt

Door uwen raed, en voeren op

Den alder-hooghsten eeren-top.

13 Wie isser in den Hemel dan

Als gy, daer ick op bouwen kan?

En wat is, nevens u, beneden

Waer aen mijn lust sich kan besteden?

Als al de wereld van my wijckt,

Wanneer mijn vleesch en hert bezwijckt,

Sijt gy, o alderhooghste Godt,

Mijn heyl, mijn rotz, mijn deel, mijn lot.

14 Die sich te wijd van u begeeft

Wat is het eynde dat hy heeft?

Wat is het dat hem staet te wachten?

Gy roept hem uyt, en sijn geslachten.

Wat my belanght, het is my goed

Te wesen onder uw behoed:

Op u sal ick betrouwen, Heer,

U sal ick roemen meer en meer.

Den Lxxiiij. Psalm.

WAerom, o God, syt gy op ons verstoort?

Smoockt noch het vyer van uw ontsteken tooren?

Sijn wy dan niet uw schaepen, uw verkooren,

De kudde, die tot uwen kooy behoort?

2 Gedenckt des volx so hoogh by u geschat,

Dat gy van oudts hebt selver willen werven

Tot uw gemeent, tot uytgelesen erven;

Denckt aen dijn bergh en eertijdts lieve Stadt.

3 Spoeyt u, o God, ten hoogen hemel af:

Uw vyand heeft het heylighdom geschonden;

Aen sijn verderf sy maet noch eynd gevonden,

Verheft uw hand tot sijn verdiende straf.

4 Uw vyand brult als een verwoede stier

In’t midden daer uw volck te saem vergaedert;

Daer u gemeent de heylge bond-kist naedert

Heeft hy gerecht sijn bloedige banier.

5 Elck woedt en woelt met yver en geweldt,

Men hackt, men kapt, en yder is aen’t houwen,

Men schend, men kerft uw heylige gebouwen

Gelijck men’t hout met felle bylen velt.

6 Dat werck, so fraey gebeytelt en gesneen,

Waer in men sagh de kunst so aerdigh spelen,

Leyt neer gestort door haemers en houwelen,

Veracht, verschopt, en met de voet vertreen.

7 Doch daer by blijft de dulle schend-lust niet:

Sy doen het vyer het overschot verteeren,

En ’t heylighdom in puyn en as verkeeren

Wat dat de bijl en moocker overliet.

8 Noch spreken sy: geen plaetse sy gespaert,

Men doe het al vernielen en verbranden,

Geen Kercke sy gevonden in de landen

Daer uw gemeent ten dienste Gods vergaert.

j. Pause.

9 Wy sien niet meer ons teykens so men plagh’:

Niet een Propheet is by ons meer te vinden;

Geen heyligh man, die aen ons weet t’ontwinden

Hoe langh dat noch u gramschap blaecken magh.

10 Hoe langh, o Heer, sal duyren dese smaedt?

Sult gy, o God, in eeuwigheden lyen

Den schimp en hoon van uwe weerpartyen?

Wanneer is’t eynd van haere laster-praet?

11 Waerom treckt gy uw handen van ons af?

O Heere, laets’ uyt uwen boesem raecken

En ons met hulp, en troost, en bystand naecken,

Gereedt en heet ter goddeloosen straf.

12 Gy sijt, o God, die in voorleden tijdt

Mijn Koningh waert, mijn redder, mijn beschutter,

Mijn stercke suyl, mijn steun, mijn onderstutter;

Gy hebt my steeds in alle noodt bevrijt.

13 Gy hebt de Zee doen scheuren door uw woord:

Gy braeckt aldaer de koppen van de Draecken,

En daer u volck quam droogs voets door te raecken

Daer sijn sy in het holle Meer versmoort.

14 Den Pharäo, de Vorsten van sijn landt,

Sijn’ Oversten, gegeten van de Visschen,

Deed gy tot spijs den volckeren op disschen

Aen d’oever van het dorre woeste land.

15 Uyt steen en rotz gaeft gy een waeter-bron,

En, was’t van noo, gy deed de stroomen droogen;

De dagh, de nacht sijn, Heer, door uw vermoogen:

Van u is’t licht van Sterren, Maen, en Son.

ij. Pause.

16 Van u is d’aerd gedeylt in meenigh land,

Elck sijn geset sijn percken en sijn paelen:

Door kouw en wermt, door Vorst en heete straelen

Is ’t jaer-gety gescheyden door uw hand.

17 O groote God, die so vermoogend zijt,

Lijdt gy dan noch dat u dijn vyand lastert?

En dat een volck van alle reen verbastert

Aen uwen naem met vuyle tanden bijt?

18 Verlaet doch niet uw lieve tortel-duyf:

Geeft haere siel niet aen de wilde dieren,

Aen havicken, aen aerenden en gieren:

Dat geen van die haer vleesch en spieren kluyf.

19 Vergeet niet steeds het hoopje dat hier lijdt:

Siet op u Bond: want goddeloose schuylen

En leg’ren sich in haer verborgen kuylen

Om haer op’t lijf te vallen metter tijdt.

20 Laet niet, o God, den vroomen die verdruckt

Uw hulp versoeckt, met schaemte van u keeren:

Doet hem dijn naem verkondigen en eeren

Die onder’t kruys ellendig sit en buckt.

21 Stae op, o God, neem dijne saeck eens aen,

En doet het doch den dwaesen eens ontgelden

Die dagelijcx u lasteren en schelden,

En uwen naem met onverstand versmaen.

22 Werd eenmael, Heer, haer roem en raesen moe:

Vergeet doch niet ’t geroep van uw partyen:

Want het gebrom van haere snorkeryen

Gaet onbelet tot aen de Hemel toe.

Den Lxxv. Psalm.

U, O groote God, en Heer,

Loven wy uyt ’s herten grond

Met een vry’ en blye mond,

Want de stof en is niet veer,

En wy doen uw wonderen

In de ooren donderen.

2 Ter gestemder uyr en stond

S’al ick richten so’t behoort:

’t Land, had ick het niet geschoort,

Was wel licht gegaen te grond;

Maer ick heb het vast gestelt

Als een hoogh-gesegent heldt.

3 Tot den dwaes heb ick gesegt:

Speelt niet al te seer den sot;

Tot den vyanden van God:

Gy die uwe hoorens recht,

Steecktse niet te moedigh op,

Spreeckt niet uyt te styven krop.

4 Want dat yemand daelt of rijst

Dat en komt van oost noch west,

Noch uyt eenigh woest gevest,

Maer ’t is God die alles wijst,

Die den eenen nederslaet

En den andren rijsen laet.

5 Want een Kelck met mengel-wijn

Isser in des Heeren hand,

Dien hy schenckt door al het land,

Dees tot vreugde, dien tot pijn:

’t Grond-sop doch is voor de geen

Die sijn naem en eer vertreen.

6 Ick sal in der eeuwigheen

Singen Iacobs God ter eer;

Die godloosen velt ter neer

En haer horens breeckt in tween,

Die den quaeden harde treft

En den vroomen hoogh verheft.

Den Lxxvj. Psalm

IN Iuda kentmen recht den Heer,

In Israel is hy vermaert,

Daer klinckt sijn roem, sijn lof, sijn eer

Op harp en luyten wel gepaert:

Op Syon en op Salems wallen

Heeft hy sijn oogen laeten vallen;

2 Daer is sijn wooningh en sijn Hut:

Daer brack hy met sijn stercke hand

Des vyands zwaerd en boogh en schut,

En joegh den oorlogh uyt het land:

Hy quam sich heerlijcker vertoonen

Als die in’t roof-geberghte woonen.

3 De vyand stout op sijne macht,

Viel self ten roof, en gaf de moed:

Het oorlogs-volck, verrast by nacht,

Lagh haest gewentelt in haer bloed

Met al haer waegenen en paerden:

Daer was geen sterckt’ in arm noch zwaerden.

4 Gy sijt verschrickelijck, o Heer:

Wie isser, die niet neder raeckt,

Wie biedt met voordeel tegenweer

Wanneer het vyer dijns gramschaps blaeckt ?

Als gy u van om hoogh laet hooren

Snijdt uwe stem door hert en ooren.

5 Het aerdrijck beeft voor u, en zwicht,

Als gy gestegen op den Throon

De saecke van de vroomen richt,

En geeft den quaeden quaeden loon;

De menschen die u tegen-bassen

Doen selfs uw roem te hooger wassen.

6 Sy loopen sich ten lesten doodt:

Haer tegen-streven is maer windt:

Gy dan, die u in tijd van noodt

Aen Godt door uw beloften bindt,

Wilt uwer schulden doch gedencken

En komt tot hem met uw geschencken.

7 Hy is de Godt, die dient gevreest,

Die Koningen sendt nae het graf:

Die der verheven Vorsten geest

Snijdt als de druyve-trossen af:

Hy doetse schricken en ontroeren

Die scepteren en kroonen voeren.

Den Lxxvij. Psalm.

ICk heb my tot God begeven

En mijn stem tot hem geheven,

En hy met een gunstigh oor

Gaf aen mijn geroep gehoor;

In den dagh van mijn ellenden

Heb ick my tot hem gaen wenden

En mijn handen uytgestreckt

Als de nacht het al bedeckt.

2 Wat ick dee, ’t en mocht niet baeten:

’t Hert wou sich niet troosten laeten;

Sond ick mijn gedachten tot

Mijnen eertijds trouwen Godt:

So ick my tot bidden stelde:

Onrust bleefer, die my knelde,

En mijn troosteloose siel

Als met wanhoop overviel.

3 En mijn oogen bleven open

Noyt van soeten slaep bekroopen,

Dies ick tobde sonder vaeck

Sonder kracht en sonder spraeck;

In de sluymer-loose nachten

Dee ick deynsen mijn gedachten

Over menigh jaer en dagh

Hoe het doe te wesen plagh:

4 Hoe ick plagh mijn stem te paeren

Met de toonen mijner snaeren,

Hoe’k ten halse van mijn luyt

Trock so menigh eer-lied uyt:

Hoe ick in voorleden daegen

Met so menigh harpe-slaegen

Uwen lof en heerlijckheydt

Over al heb uytgebreydt.

5 Sal dan (dus so was mijn klaegen)

Sal’t dan nemmer weder daegen?

Sal God altijdt my versmaen

En sijn gunst niet open gaen?

Kan sijn liefde dan versterven?

Sal ick staegh sijn minne derven?

Heeft dan sijn verbond een end,

Dat hy nu sijn aensicht wend?

Pause.

6 Is sijn goedheyd hem vergeten?

Is dan God op my gebeten?

Is hy gram in sijn gemoedt

Dat hy my geen vrientschap doet?

Neen, mijn siel (dus sprack ick weder)

Houd doch moed al legh ick neder:

Haestelijck verandert God

En ick krijg een beter lot.

7 Ick sal mijn gedachten weyen

Als in weelige valleyen

Door des Heeren wonderdaen,

En mijn sinnen laeten gaen,

Door den lusthof sijner wercken,

Om met aendacht aen te mercken

Hoe hy in voorleden tijdt

Sijne volckren heeft bevrijdt.

8 Groote God, wanneer wy kommen

In u diepe heylighdommen,

Wie is sulcken God als gy?

Wie gelijck in heerschappy?

Gy doet wonder boven wonder,

Uwen naem, gelijck een donder

Heel de wereld doorgegaen,

Is van Heydenen verstaen

9 Door de krachten dijner ermen

Woud gy Iacobs huys beschermen

En hebt Israels geslacht

Uyt het dienst-huys heen gebracht

Diepe meeren, holle stroomen,

Hebben uwe macht vernoomen,

En den afgrond selver heeft

U gesien, en oock gebeeft.

10 En de wolcken gaeven waeter,

En het vreeselijck geklaeter

Onder ’t storten van de vocht

Heeft gekloncken door de locht.

Door ’t gehuyl der donderklooten,

Door het vyer der blixem-schooten,

Door het bulderend geluyt

Brack het zweet den volcken uyt.

11 Inde zee en diepe stroomen

Hebt gy uwen wegh genomen

Door den droog-gemaeckten grond,

Daer men nae geen spoor af vond:

Gy hebt Israel geleydet

Als een kudde, die men weydet,

En gebracht door Moysis handt

In een vet gesegent landt.

Den Lxxviij. Psalm.

O Israel, tot Godes volck verkooren,

Komt luystert toe met ongeslooten ooren,

Hoort nae de reen die ick u hier verkonde;

Een treflijck woord sal gaen uyt mijnen monde:

Gods wonderen, van ouds by hem gedaen,

Sult gy van my in’t wijd en breed verstaen.

2 Gods wonderen, van hand tot hand gegeven

Van onderen aen Kinderen en neven,

Die sullen wy aen den nae-komelingen

Gaen openen en zijne daden singen,

Op dat zijn lof, zijn sterckte, zijne macht

Noyt en versterf by Iacobs nae-geslacht.

3 Tot een verdragh heeft hy zijn hand gegeven,

Hy heeft een Wet in marmeren geschreven

Voor Israel, met ernstelijck begeeren

Om die met sorg haer kinderen te leeren:

Op dat door haer zijn wille wierd bekent

En in het hert van’t nae-zaed vast geprent.

4 Om t’aller tijd op haren God te bouwen

Met vaste hoop, en zijn gebod te houwen,

Om niet te doen so hare vaeders deden:

Een quaestigh volck, vol wederspannigheden,

Dat stijf en strack als een onbuygsaem glas

En niet getrouw aen zijnen God en was.

j. Pause.

5 Wat wast, dat die van Ephraim gesprooten,

So fix ter boogh, so seker op haer schooten,

So afgerecht op allerley geweeren,

Dee in den strijt den rugh met schande keeren,

En sonder hert vlien voor den vyand heen?

Sy hadden steeds des Heeren bond vertreen:

6 Sijn wil, zijn wet, zijn daeden al vergeeten,

Die, nu geraeckt in’t dood-boeck en versmeeten,

Niet meer in’t oogh van haer gedachten speelden,

Gesien, gehoort, van ouders die haer teelden,

Alwaer de Nijl van uyt het Zuyder-Oost

Sich in de Zee door seven monden loost.

7 Hy kloofde’t Meyr om’t volck daer door te leyden:

Hy dee van een het woeste waeter scheyden,

Dat wederzijds stond als gemetste muyren;

Een helder licht, als van onsteke vuyren,

Was in der nacht de leydsman van sijn volck,

Des daeghs gedeckt van een gestaege wolck.

8 In’t barre Woest, daer voor de drooge lippen

Geen vocht en was, quam uyt gekliefde klippen

Een rijcken stroom die God ter bergen afsond,

En drenckte ’t volck als uyt een hollen afgrond;

Een dorre rotz verkracht door sijne hand

Gaf menigh beeck in het verstaefde land.

ij. Pause.

9 Doch dit een kost den wrevel noch niet steuyten,

Sy gingen voort met sondigen en meuyten,

En hebben God, die buyten menschen gissen

Fonteynen gaf in dorre wildernissen,

Weer op een nieuw verbittert en versocht

En eyschten spijs, die haer vernoegen mocht.

10 Kan, seyden sy, in dees versengde heyden

God wel voor ons een goede disch bereyden?

Schoon of hy al dee uyt de rotsen breecken

De ruymt van nat en overvloed van beecken,

Sou oock sijn hand wel kunnen in den nood

Ons hier versien van voedsaem vleesch en brood?

11 Hy hoorde ’t aen: en, door’t onsinnigh spreecken,

Van grammigheyd verbolgen en ontsteken

Om dat sy weer door ongeloof gedreven

In wanckelmoed en misvertrouwen bleven,

Sond hy het vyer door haeren leeger heen

Dat door ’t gebedt van Moyses weer verdween.

12 Op sijn bevel sag men de wolcken scheuren

Den Hemel gaf uyt sijn’ ontsloote deuren

Op Israel een wonderlijcken regen:

Een soeten dauw van boven neer gesegen

Bracht lieflijck Man, op dat sich yder sat

Aen’t nieuw gewas van hemels kooren at.

iij. Pause.

13 Elck at het brood, dat Machtigen doet leven,

Aen’t klaegend volck van uyt de lucht gegeven,

Niet naeu, noch schaers, maer ruym en overvloedig.

Hy spreeckt een woord: de winden koomen spoedigh

Van Oost, van Zuyd, gedreven door sijn hand

En brachten vleesch vol op in’t woeste land.

14 ’t Vleesch wierd geschaft van boven met een regen

So dicht als’t stof des somers op de wegen;

Gevleugelt vleesch, gejaeght door wind en weder

Quam, als het sand des gullen oevers, neder,

Dat God rondom de hutten vallen dee

Tweedaegen langh in hare legerstee.

15 Elck valt aen’t vleesch so ruym haer toegesmeten,

Elck boet sijn lust: nu sijn sy sat gegeten,

Haer buyck is vol, haer pensen sijn gelaen:

Noch kan daer mee de wrevel niet vergaen;

Haer mond is ree die God weer tegenspreeckt

Terwijl het vleesch noch in de tanden steeckt.

16 Hier was’t gedult tot aen sijn eynd gekoomen:

Gods toorn onstack en heeftse wegh genomen

In grammen moed, nu moe van’t wederspannen.

Hy sloegh ter neer haer uytgelese mannen,

Doch echter wierd haer moedwil niet gedooft

En bleven noch sijn wondren ongelooft.

iiij. Pause.

17 De meuyter viel in’t beste sijner daegen:

Het overschot, door schrick in’t hert geslaegen

Om dat Gods hand de sterckste wegh quam haelen

En met de dood haer schulden dee betaelen,

Sagh om, en door so harden slagh geleert

Heeft sich doen eerst tot haeren God gekeert.

18 Doe quam, maer vry wat laet, in haer gedachten,

Dat hy, die sy so tergden en verachten,

Haer rotse was, en die in zwaere tijden

Haer uyt de nood kon redden en bevrijden;

Doe vleyden sy ootmoedigh met de mond

Maer haer gestreel quam uyt geen goeden grond.

19 Want in haer hert en was geen recht vertrouwen,

Geen lust of wil om Gods verbond te houwen,

Die, weer geleydt door sijn bermhertigheden

Om in’t gericht niet scherp met haer te treden,

Haer niet en sloeg met wel verdiende straf,

Maer wende weer sijn gramschap van haer af.

20 God dacht by sich wat dat de menschen waeren:

Van vleesch, van bloed, van zenuwen en aeren:

Een wind die waeyt en doorgaet sonder keeren.

Hoe menighmael is het geduld des Heeren

Van haer getergt? hoe menighmaelen is

Sijn geest bedroeft in dese wildernis?

v. Pause.

21 Hoe menighmael sijn sy hem afgeweken?

Hoe menighmael sijns’ in’t geloof bezweken?

Hoe menighmael is Godes al-vermogen

By haer gepeylt nae reyck van menschen oogen?

Hoe weynigh, ach! hoe weynigh wierd gedacht

Des Heeren hand, die haer in vryheyd bracht?

22 De hand, die so veel tekenen en mercken

Aen Zöan gaf van Godes wonder-wercken?

Die in Egypt’, dat Iacobs huys verheerde,

In enckel bloed de waeteren verkeerde,

Dat vliet en vloet in steen en velden stonck,

Dat mensch noch vee in seven daegen dronck?

23 De hand, die daer de wooningen en huysen

Dee grimmelen van hongerige luysen:

Van vuyl gedrocht der walgelijcke puyten,

Dat al door kroop van binnen en van buyten?

Die bloem en blad nam door de ruypen af

En ’t boeren zweet aen menigh sprinckhaen gaf?

24 De hand, die door het vuer en hagel-stenen

Den wijngaerd trof, en boomen smeet daer henen?

De hand, die ’t vee in beemden en in weyden

Ter neder sloegh, en schaepen aen der heyden:

So dat het al met jammer wierd vervult

Dewijl Gods toorn gingh boven sijn geduld?

25 De hand, die door de boden, uytgesonden

Om plaegh op plaegh den Koningh te verkonden,

Dee voor de dood noch ruymer deuren open?

Een giftigh vuyr Egypten doorgelopen

Greep alles aen op Moysis krachtigh woord,

En plaeghde’t volck met menigh beesten-moord.

vi. Pause.

26 De Koningh doch in spijt van alle plaegen

Verhardt in’t quaed en God in harder slaegen;

Hy doodt al ’t eerst van mensch en vee gebooren;

Een groot geschrey is door het land te hooren,

Hy voert sijn volck, bewaert door ’t lamren-bloedt,

En leydse heen als die sijn schaepen hoedt.

27 Hy leydtse heen gerust en sonder schroomen:

Haer vyand, die’t so hoogh had opgenoomen

Had nu de dood en ’t water ingezwolgen,

En smoord’ in zee in’t midden van’t vervolgen.

So dat sijn volck quam veyligh in het land

Tot desen bergh, verkregen door sijn hand.

28 Daer hy het erf van andren gaf ten besten

En heydenen verdreef uyt hare nesten

Dat Israel in haere tenten woonde,

Dat op een nieuw het goed met quaed beloonde

En weynigh nu om Godes daeden dacht,

So krachtige getuygen van sijn macht.

29 Gelijck een boog door’t afdoen van de peesen

Sich weerom recht en krijght sijn voorigh wesen

So hebben sy het oude pad genoomen:

En gaend’ op’t spoor van ouderen en oomen

Sijn trouweloos (o schand, o spijt, o hoon!)

Geweecken tot den onbekenden Goon.

vij. Pause.

30 God dus geterght door dienst en offerhanden

Die sy op’t hoogh voor vremde Goden branden,

Door yver om haer beelden nu ontsteken

Is met sijn hert van Israel geweken,

Verliet de hut, te Silo langh bewoont,

Van waer hy sich had sichtelijck vertoont.

31 Des Heeren Arck, de cierelijcke laede,

De kist des bonds, de stoel van sijn genaede,

Quam in de hand der Palestijnsche knechten

Daer Israel de neerlaegh lee in’t vechten,

Daer’t puyck des volcks, daer menigh dapper heldt

Door’t vinnigh zwaerd ter neder wierd gevelt.

32 Het vyer sijns toorns heeft duysenden verslonden

Die bloed en geest uytloosden door haer wonden:

De frisse maegd, door’t sneuvelen der jongen,

Bleef ongevreen en ’t bruyds-bed onbesongen;

De Priester, die door’t zwaerd was neergeleyt,

Wiert van sijn weeuw ten grave niet beschreyt.

33 Maer, als een held die van de wijn geraeckt is

Wel valt in slaep, maer als hy weer ontwaeckt is

Grijpt nae’t geweer om aen den man te wesen:

So is de Heer ter bystand op-geresen

Die duysenden des vyands sterven dee

Door schandigh zeer ter heymelijcker stee.

viij. Pause.

34 Doch Iosephs huys dat bleef by hem verstooten

En Ephraim wou hy niet meer vergrooten:

Maer Iudaes stam heeft hy voor al verkooren

Voor d’andere, ’t zy voor of nae gebooren,

En Syons bergh (die hem aen ’t herte sat)

Ver boven al verhoogt en lief gehadt.

35 Aldaer heeft hy sijn Tempel willen stichten

Als een Palleys, dat vast en sonder zwichten

Gegrond-vest staet, en op sijn hechte muyren

Den tijd en nijd van jaeren kan verduyren.

Daer hy in plaets van eenen herders staf

De Konings-kroon aen sijnen David gaf.

36 Daer hy sijn knecht nam van de mellick-oyen,

Van’t kleyn bewind der slechte schaepe-koyen,

En stelde hem in een verheven wooningh

Om Israel te richten als een Kooningh.

Gelijck hy oock nae sijn oprechtigheyd

Des Heeren volck voorsichtigh heeft geleyt.

Den Lxxix. Psalm.

DE Heydnen, Heer, gevallen in uw landen

Die hebben’t al vernield met moord en branden:

Dijn Tempel is ontheylight en geschonden

En uwe Stad door vyer en zwaerd verslonden;

U knechten sijn (helaes!)

Gegeven tot een aes

Van raeven en van gieren:

En’t vleesch en spieren van

So menigh heyligh man

Gegeten van de dieren.

2 Het waerdigh bloed van uwe gunst genooten

Om Salem heen door ’s vyands hand vergooten

Vlied lanx het veld gelijck als waeter beecken:

Daer’s niemand niet om haer in’t graf te steecken;

Wy sijn geworden tot

Een praetjen en een spot

Van onse naegebuyren,

En werden steeds gehoont

Van’t volck dat om ons woont;

Hoe langh, o Heer, sal’t duyren?

3 Hoe langh sult gy met gramschap sijn ontsteken?

Sal noyt uw gunst de zwaere buyen breken?

Sal noyt de Son van uwe liefde schijnen?

Sal noyt den roock van uwen toorn verdwijnen?

Blust liever dese gloed

In’t godloos heydensch bloed

Van die u noyt en kenden;

Stort uwe gramschap eer

Op sulcke volcken neer

Die uwen Gods-dienst schenden.

4 Die door een boos en goddeloos vermeeten

Israels erf heel hebben op gegeten,

Haer steen vernielt, haer huysen omgeworpen,

En woest gemaeckt haer woningen en dorpen.

Wilt niet gedencken aen

De sonden, die gedaen

Sijn in voorleden tijden;

Helpt ons, eer’t werd te laet,

Want onsen slechten staet

En kan geen uytstel lijden.

Pause

5 Heyl-rijcke God, wilt u dijns volx erbermen

Om uwen naem voor laster te beschermen;

Steuyt het gespot der onbeschofte monden

En scheld ons quijt de schuld en straf der sonden.

Lijd gy dan, dat men tot

Ons seg: waer is uw God?

Dat hy sich koom vertoogen:

Neemt over dit gebroed

Wraeck van’t vergooten bloed

En slaetse voor ons oogen.

6 Hoor nae’t gekerm en suchten der gevangen

Die nae u troost in haren nood verlangen,

Verlostse, Heer, die tot de dood verwesen

Van dagh tot dagh voor ’t laetste moord-uyr vresen.

Vergeld de schimp en smaed

Met straffen sonder maet

Op’t hooft van onse buyren,

En doet haer dese spot,

O alderhooghste God,

Wel sevenvoudt besuyren.

7 So sullen wy, die tot u schaeps-koy hooren,

Die gy uyt min hebt tot u volck verkooren,

Uw erf, uw lot, de lamm’ren uwer weyden,

Van stam tot stam uw roem en eer verbreyden.

***

So sal door versche stof

Tot uwen danck en lof

Ons borst met yver zwellen,

Om door een nieuwe kracht

Aen’t komende geslacht

Uw wondren te vertellen.

Den Lxxx. Psalm.

O Groote God, o Iacobs Herder,

Haest u tot ons en wijckt niet verder,

Neyght u gehoor tot ons gebedt

Gy die op Iosephs nae-zaed let,

Die tusschen Cherubijnen woont

Daer onder gy u sichtbaer toont.

2 Doe over ons uw goetheyt straelen,

Laet uwe gunst van boven daelen,

Dat uw genaedigh ooge schijn

Op Ephraim en Benjamijn,

Dat voor Manas uw sorge waeck,

En elck weer uyt de boeyen raeck.

3 Wilt ons verlossen en herstellen

Van die ons met haer banden knellen;

Dat Israel te huys waert keer’:

Toont u genaedigh aenschijn, Heer,

So raeckt u volck weer los en vry

Van’t jock der harde slaeverny’.

4 O God der machtig’ oorlogs-benden

Hoe lang sult gy dijn aensicht wenden?

Hoe lang sal tegen ons gebet

Het mes dijns gramschaps sijn gewet?

Ons brood, ons spijs, ons dranck, wat ist?

’t Sijn niet als traenen die men dist.

5 Hoe langh, o Heer, hoe langh sal duyren

De twist met dese naegebuyren?

De hoon, de schimp, de smaed, de spot?

Herbrenght ons weder, stercke God,

Dat ons uw gunstigh oogh beschijn,

So sullen wy geholpen sijn.

Pause.

6 Gy had de heydenen verdreven

Om dijnen wijngaert plaets te geven

Die gy braght uyt Egypten-land,

En hebt hem in het best geplant

Daer hy sijn wortels heeft verbreyt

En sijne rancken uytgespreyt,

7 So dat sijn schaduw ’t veld bedeckte

En hy sijn weelig’ armen reckte

Gelijck het groote Ceder-hout

Dat sijne tacken breed ontvout,

En wijd en sijd sijn looten schoot

Tot daer de Zee den oever stoot.

8 Waerom hebt gy sijn tuyn gebroocken

Dat hem een yder komt bestoocken,

En aen den wegh sijn druyven pluckt,

Dat hem het zwijn om verre ruckt,

Dat sijne vruchten sijn gestelt

Ten roof der dieren van het veldt?

9 O groote God der leger-schaeren

Wilt doch het over-schot bewaeren

Des wijnstocks die gy hebt geplant;

Beschermt het door u rechter-hand,

En neemt de loot in uw behoed

Van u gequeeckt en aengevoed.

10 Dat sy niet voorts en werd geschonden

En van het vyer dijns toorns verslonden

Indien uw gramschap langer brandt;

Wend niet uw gunst, uw hulp, uw hand

Van dijnen uytverkooren held

Daer gy u sin hebt op gestelt:

11 Soo sullen wy u niet begeven.

O God, behoud ons in het leven!

So sullen wy u roepen aen

En nemmer weerom van u gaen:

Herbrenght ons uyt de slaeverny,

Uw aenschijn licht’, en wy zijn vry.

Den Lxxxj. Psalm.

YDer sy verblijdt

Elck een loof den Heere

Met een vrolijck lijdt;

Helder, helder op

Uyt een volle krop

Iacobs God ter eere.

2 Heft uw Psalmen aen,

Laet den trommel hooren,

Doet het fleuytje gaen,

Slaet op harp en luyt,

Treckt de toonen uyt

Cijters en pandooren.

3 In de nieuwe maen

Steeckt de vreughd-trompetten,

Onse feest gaet aen,

’t Is de tijdt en stond

Om met hert en mond

Ons tot vreughd te setten.

4 Want in Israel

Onder ’t volck des Heeren

Is dit Gods bevel,

Des ist recht en reen

Dat sich yder een

Voegh na sijn begeeren.

5 Dese dagh dient tot

Een getuyge van de

Stercke hand van Godt

Die u maeckte vry

Van de slaeverny

In Egypten-lande.

j. Pause.

6 Daer ick, spreeckt de Heer,

Heb het juck geschoven

Van u hals wel eer,

En u heb verlost

Daer gy wercken most

In den tichel-ooven.

7 Israel, doe gy

In benaeutheyd suchte,

Doe men riep aen my,

Sprack ick uyt een wolck

En bewaerde ’t volck

Dat voor Pharo vruchte.

8 Ick heb u beproeft

Aen den stroom der twiste,

Daer gy waert bedroeft

Om dat gy in’t sand

Van het woeste land

Vocht en laevingh miste.

9 Doe ick seyde: hoort

Volck van my gekooren,

Luystert nae mijn woordt,

Past op mijn bevel;

Och, of Israel

Nae mijn stem wou hooren!

10 Laet geen andren Godt

Onder u doch weesen;

’t Waer met my gespot:

Doet geen dienst noch eer

Aen een vreemden Heer,

Wilt geen ander vreesen.

11 Ick, en anders geen,

Ben u God en Heere:

Doe gy hebt geleen

In het slaeven-huys

Heb ick u van’t kruys

Vry gemaeckt met eere.

ij. Pause.

12 Doet uw monden op,

Opent vry uw kaecken,

’k Sal u keel en krop,

En u buyck en maegh

(Hoe gescherpt en graegh)

Vol van spijse maecken.

13 Maer mijn volck was staegh

Tegen my aen’t meuyten,

Om te luystren traegh:

En in haer gemoed

Kon den overvloed

Genen wrevel steuyten.

14 Dies gaf icks’ oock op

Aen haer harde monden

En haer steege kop,

Om te setten gangh

Buyten toom, of dwangh,

So sy’t selfs verstonden.

15 Och had Israel

Lust in my gekregen!

Alle dingh waer wel,

Had mijn volck gehoort

Nae mijn wil en woord

En gegaen mijn wegen!

16 ’k Had gebracht eer langh

Haere weer-partyen

Tot den ondergangh,

En mijn hand gekeert

Met het zeegbaer zweert

Om voor haer te strijen.

17 Die mijn vyand sijn

Hadden sich begeven

Onder my, uyt schijn,

En den Isralijt

Had ick t’aller tijdt

Doen in weelde leven.

18 ’k Had haer door het best

Van den tarw doen groeyen

En met blom gemest:

Om haer sat te voen

Had ick honigh doen

Uyt de rotsen vloeyen.

Den Lxxxij. Psalm.

DAer in’t gestoelte sijn geseeten

Die hier op aerden Goden heeten

Om ’t volck te richten so’t behoort

Daer klinckt aldus des Heeren woord:

Hoe langh sal’t sijn, dat sonder schroomen

Men recht sal weygren aen den vroomen

En dat men vonnis spreken sal

Den goddeloosen te geval?

2 Doet recht den wesen en den ermen,

Wilt die in haer gelijck beschermen,

Ontslaet die t’onrecht is gedaeght,

Die tot sijn onschuldt werd geplaeght,

Verlostse die gy siet verdrucken

En voor’t geweld der boosen bucken;

Herstelt, en maeckt den goeden vry

Van overlast en tyranny.

3 Doch sy en willen sien noch hooren,

Haer oogh is blind, doof sijn haer ooren,

Al sou het bovenst onder gaen:

Maer God die spreeckt haer vorder aen:

Ich heb geseyt dat gy sijt Goden,

Het land staet onder u gebooden,

Ick heb gesproken, en belij’t,

Dat gy des hooghsten kinders sijt,

4 Maer oock sal u de dood verrasschen,

Haer pijle sijt gy niet ontwassen

Die u sal vellen metter tijdt

Hoe groote Vorsten dat gy sijt.

Wilt dan, o God, u op gaen maecken,

En oordeelt gy der menschen saecken

Die boven alle throonen sit:

Doe recht die recht versoeckt en bidt.

Den Lxxxiij. Psalm.

HOud u niet langer stil, o Heer,

Kom ons te hulp en zwijght niet meer,

O God, en wilt ons niet verlaeten;

Want, sie, dijn vyand is in roeren,

Sy raesen die u tegenzwoeren,

Sy steken ’t hooft op die u haeten.

2 Sy hebben, zwanger van verraedt,

Gehouden heymelijcken raedt

Om ons te vangen in haer kuylen,

Ons, die daer sijn uw uytverkooren

Die tot u rechte schaeps-koy hooren

En onder uwe vleugels schuylen.

3 Kom, seggen sy, kom maecken wy

Dat Israel geen volck meer zy,

Laets’ ons verdelgen en verslinden,

Dat haren naem vergae so verde

Dat des niet meer gedacht en werde

En haerder geen en sy te vinden.

4 Sy sijn het eens met hert en mond

En tegen ons in een verbond:

’t Is Edom en ’t sijn Ismalijten;

’t Is Moab en ’t sijn Hagarenen,

Die brengen al haer macht te beenen

Met Gebal en met Ammonijten;

5 d’Amaleckijt, de Philistijn,

Oock die in Sor en Tirus sijn

Met Assur by malkandren trecken,

En voegen al haer oorlogs machten

Om Loths veraerde nae-geslachten

Voor eenen ysren arm te strecken.

6 O Heer, doet hen als voor so nae,

Als Midian, als Sisera,

Als ’t Iabin gingh aen Kisons beken,

Doet met de mest van haere lijcken

Het schrael en maeger land verrijcken,

Gelijck aen Hendor is gebleecken.

Pause.

7 ’t Gae haer verwaende Vorsten mee

Als’t Oreb, Zeb, en Zebah dee,

Als Salmuna, en haere Rijcken,

Die met vermeeten woorden spraecken

Laet ons Gods woonstee d’onse maecken,

En voor ons eygen erfdeel strijcken.

8 O Heere drijft haer als een tol,

Gelijck een wervel, als een bol,

Als stof en kaf lanx veld en wegen;

Komt haer gelijck een vyer verrasschen

Dat bergh en bossen leyt in asschen

In top en tacken opgestegen.

9 Verschrickts’ in’t binnenst van haer bloed,

En, so de wind de blaedren doet,

Vervolghts’ in allerhande hoecken:

Vervult haer aengesicht met schanden

Op dat in ver gelegen landen

Men leer’, o Heer, dijn naeme soecken.

10 Doe haer in schaemt’ en schrick vergaen;

Daer sy noch eynd noch uytkomst aen,

Op dat een yeder koom te weeten

Dat gy alleenigh sijt de Heere,

Die boven al, vol macht en eere,

Ter hoogster Throone sijt geseeten.

Den Lxxxiiij. Psalm.

HOe liefelijck, hoe soet vertoont

Sich ’t huys, o God, dat gy bewoont!

Hoe lustigh ist aldaer te wesen!

Mijn siel bezwijckt, mijn boesem sucht

Als ick my voorstel de genught

Dijns voorhofs, noyt genoegh gepresen;

Mijn hert verlanght en is in pijn,

Om daer, o God, by u te sijn.

2 Een vogeltjen, een zwaelw, een mus

Vind plaets daer sy, of so of dus,

Haer huys en nestjen weet te maecken

Daer sy haer kleyne jongens broe,

Maer gy, mijn God en Koningh, doe

My in u heyligh huys geraecken

Alwaer men u te dienen plagh.

Geluckigh, die daer woonen magh!

3 Geluckigh die, wiens toeverlaet,

Wiens kracht, wiens troost in u bestaet

En die bewandlen uwe wegen;

Wanneer sy gaen door’t dorre dal

Gy zijt haer beeck, haer waeter-val,

Gy geeft haer uyt den Hemel regen

In’t drooge Moere boomen-reck

Die haer voor dranck in noodt verstreck.

Pause.

4 Haer kracht sal sich vergrooten tot

Dat sy voor’t aengesicht van Godt

Op Zyons heylgen bergh geraecken.

O God, o Hooft der Oorlogs-macht,

Neygt uw gehoor tot onse klacht

Die na u troost en bystand haecken,

Gy, die de God van Iacob bent:

Uw’ oore sy nae ons gewendt.

5 O God, sie dijn Gesalfden aen,

Wilt uwen Koningh gaede slaen.

Och, mocht ick sijn in uwen Tempel!

Een daghje was ik liever daer

Als op een ander menigh jaer;

Ick stond daer liever op den drempel

Als dat ick midden in’t gebouw

Der goddeloosen woonen souw.

6 Want gy zijt ons een Son, een glans,

Een schild, een zwaerd, een spies, een lans,

Die ons genae en eer wilt geven,

En gy onthoudt noch heyl, noch goet,

Den genen, die sijn beste doet

Om in oprechtigheyd te leven.

Wel-saligh is hy duysendvoudt,

O God, die sich op u vertrout.

Den Lxxxv. Psalm.

O God, gy toond’ in den voorleden tijd

Uw landen gunst, en uyt de slaeverny

Hebt gy uw volck genaedelijck bevrijt,

En haer gemaeckt van alle sond-schuld vry;

Gy hebt het vuyr van uwen toorn geblust,

En uwen moed is over haer gesust:

Doet als wel eer, uw gramschap en ons kruys

Hebb’ eens een eynd, en brenght ons weer te huys.

2 Sult gy, o God, dan eeuwigh sijn verstoort?

Sal dan de vlam dijns gramschaps altijds woen?

Sal noyt het vyer dijns toorens sijn gesmoort?

Sult gy ons dan noyt weder leven doen?

Sal dan uw volck, dat in benaeutheyd stickt,

Noyt weer van u gelieft sijn en verquickt?

Toont ons uw gunst, u goedheyd en uw heyl,

Dat weer uw volck aen uw genaede deyl’.

3 Ick wacht wat God hier op tot antwoord segh:

Hy spreeckt van vree, en toont de witte vaen

Sijn gunst-genoon, maer dat sy d’oude wegh

En’t dwaese pad niet weder in en slaen.

Sijn liefd’ en gunst, sijn goedertierentheyd,

Sijn wisse heyl, sijn bystand is bereydt

Voor die hem vreest en hoort na zijn geboon,

Op dat sijn’ eer in onse landen woon.

4 Daer liefd’ en trouw, daer reden en bescheyd,

Daer goedheyd sal met waerheyd sijn gepaert,

De vree gekust van de gerechtigheyd

Ten Hemel afgesonden op der aerdt:

Daer God een stroom van allerhande goed

Sal storten uyt in ruymen overvloed

Rechtvaerdigheyd sal voor hem henen gaen,

En allesins op sijne wegen staen.

Den Lxxxvj. Psalm.

HEere, wilt dijn oore neygen,

Ramp en ongeluck my dreygen,

Hoor nae my, want ick ben bangh

En mijn hert is in de prangh;

Laet mijn ziele troost ervinden,

Want ick ben van uwe vrinden:

Wilt behouden uwen knecht

Die op u sijn ancker hecht.

2 O mijn God, sijt my genaedigh

Want tot u roep ick gestaedigh,

Niet een dagh en gaeter heen

Of gy werd van my gebeen,

Wilt uws dienaers geest verblijden,

Die, wanneer hy is in lijden,

Als hem d’ongenaede treft,

Sijne siel tot uwaerts heft.

3 Om dat gy, o Heere goedigh,

Zijt om te vergeven spoedigh,

Die niet ongetroost laet gaen

Die in nood u roepen aen.

Wilt my dan, o God, verhooren,

Mijn gebed gae u ter ooren,

Neem doch op mijn smeecken acht

Die van uw mijn troost verwacht.

4 Gy sijt, Heere, die voor desen

Mijnen toevlucht pleeght te wesen,

In mijn nood roep ick tot dy,

En gy luystert haest nae my.

Goden in der Heydnen Rijcken

Sijn by u niet te gelijcken,

Geen van haer, hoe hoogh geacht,

Heeft uw wercken nae gewracht.

Pause.

5 Alle volckren sullen koomen

Met een yver ingenoomen

Om tot haerder scheppers eer

Sich te buygen voor u neer;

Want de wercken uwer krachten

Steygren boven alle machten,

En gy zijt de God alleen,

Gy, o Heer, en anders geen.

6 Wijst my uwe weg en waerheyd

Dat ick wandle daerse klaer leyt,

Buyght tot uwe vrees mijn hert

Dat het met u eenigh werd:

So sal u mijn ziele boven

Alle vremde Goden loven,

En u eer in eeuwigheydt

Werden van my uytgebreydt.

7 Want uw gunst aen my bewesen

Is ter hooghster top gereesen,

En u min die my bestraeld

Heeft my uyt het graf gehaelt.

Hooge roemers en Tyrannen

Sijn te saemen aengespannen

En mijn leven soecken sy,

Niemand heeft het oogh op dy:

8 Maer gy, Heer, gy zijt genaedigh,

Uwe liefde duyrt gestaedigh,

Gy zijt sacht en lanck van moed,

Vol van waerheyd, trouw en goed;

Wilt u over my erbarmen,

Leent de sterckte dijner armen

Aen u knecht, en maeckt my vry

Die een soon uws dienstmaegds zy.

9 Doet aen my een liefde teecken,

Dat voor yder een gebleecken

Brengh mijn vyand tot beken

Hoe ’k van u geholpen ben

***

Dat mijn haeters brengh ter schanden

Als sy sien dat uwe handen

Hebben my geheel geredt

Uyt den strick van haer geset.

Den Lxxxvij. Psalm.

IErusalem met haer verheven muyren

Staet op ’t geberght van Godes heyligheen

Hy achtse meer als andre Iacobs steen

En Zion mint hy boven haer gebuyren.

2 O schoone stadt, wat heerelijcker dingen,

Wat eer en lof werd van u niet vertelt!

Oock sal Egypt’ en Babel sijn vermelt

Onder’t getal van Gods verkoorelingen.

3 Van Philistijns, van Tyriers, van Mooren

Sal sijn geseyt (als Godes naem in’t end

Haer nevens u sal eenmael sijn gekent)

Oock dees’ en die sijn Syons ingebooren.

4 God selver is haer stichter en besorger,

Die seggen sal (als hy sijn oogh sal slaen

En over al de volckren laeten gaen)

De dees’ en die is oock een Syons borger;

5 O heylge Stadt, o Syon mijn beminde,

Mijns herten lust, het gae u eeuwigh wel,

By u sal vreughd van sangh en snaeren-spel

En overvloet van weelde sijn te vinden.

Den Lxxxviij. Psalm.

O God, tot u ist dat ick schrey,

’t Sy dat de Son my komt beschijnen

En doet de donckre Nacht verdwijnen

’t Zy dat die met haer zwerte sprey

Al wat beneden is komt dreygen:

Wilt tot mijn bee uw oore neygen.

2 Mijn siel, nu sat van tegenspoed,

Had my by nae geheel begeven,

Ick was aen’t eynde van mijn leven,

Geen warmte wasser in mijn bloed,

Ick was heel zwack, en sonder krachten,

En by de dooden nu te achten.

3 Ick was al onder die getelt

Die in den strijdt door’t zwaerd verslaegen

Een duystren graeve sijn gedraegen,

Die in’t vergeet-boeck sijn gestelt

Noch meer in uw gedachten leven:

Van uwe hand en hulp begeven.

4 Gy hebt my in een kuyl geleyt

Daer ick door dicke duysternisse

Het licht als in een afgrond misse;

Op my valt uwe grimmigheyd;

Gy doet uw zwaere waeter-baeren

My stolpen over hooft en hayren.

5 Geen man, die my van eertijds ken,

Laet sich ontrent mijn lijf meer vinden;

Gy maeckt dat ick mijn naeste vrinden

Tot eenen grooten grouwel ben.

Ick ben beset en dicht beslooten

En sie niet hoe ’ker deur sal stooten.

Pause.

6 Dewijl mijn siel geen uytkomst vindt

Schrey ick tot u, mijn oogen treuren,

Och, mocht u bystandt my gebeuren!

Och, wierd ick weer van u bemint!

Tot u, o Heer, streck ick mijn ermen,

En ben den ganschen dagh aen’t kermen.

7 Sult gy doen wonder aen de doon?

Of sullen die ter kuyl uyt rijsen

Om u de wereld deur te prijsen

En stellen uwen lof ten toon?

Sal men uw eer int graf vertellen

En uwe goedheyd in der hellen?

8 Wie sal van uw gerechtigheyd

En van uw wonder-wercken weeten

In’t land daer ’t alles werd vergeten

En in het eeuwigh duyster leyt?

Maer ick roep u des morgens aen,

Laet u mijn bee ter herten gaen.

9 Waerom ist dat gy my verstoot?

Hoe langh sult gy my van u jaegen?

Ick ben van mijne jonge daegen

Bedruckt en worstel met de dood;

Ick draegh u schricken, die my raecken

En mijn gemoet vol twijfels maecken.

10 De vlam uws gramschap grijpt my aen,

Uw hand is tegen my geheven

Uw dreygementen doen my beven

En als een bloem des velds vergaen,

Die my omringen alle daegen

Met nieuwe schrick en versche plaegen.

11 Door u ist dat mijn metgenoot

En mijn bekende van my wijcken,

Daer’s niemant, die nae my komt kijcken,

Ick ben van man en maeghd ontbloot;

Door u verlies ick al mijn vrinden

Om datse my in lijden vinden.

Den Lxxxix. Psalm.

DE waerheyd port mijn geest te singen uwen lof:

Gy, overgoede God, geeft daer toe ruyme stof;

Men sal uw woort, uw trou, uyt mijnen monde weten

Dat sy van stam tot stam blijv’ eewigh onvergeten.

Dit segh ick, en ’tis waer: u goedheyd sal beklijven

En uw gesproocken woord sal vast en seker blijven.

2 Ick heb (dus was het woord van u wel eer gesegt)

Een sterck verbond ghemaeckt met David mijnen knecht

En met een hogen eed heb ick ’t verdragh bezworen;

Tot Koningh heb ick hem in Israel gekoren;

Sijn Zaed van tijd tot tijd met scepters en met kroonen

Sal sitten eeuwiglijck op hoogh verheven throonen.

3 Dies looft u watter is in Hemel en op aerd,

En by uw heyligen werd uwe trouw verklaert;

Want wie, o groote God, is boven of beneden

By u te reeckenen in macht en mogentheden?

Wat Vorst, wat Konincks-kind, hoe sterck, hoe rijck van Rijcken

Is in gesagh en eer by u te vergelijcken?

j. Pause.

4 Gy sijt, o Heer, geducht in dijner heylgen Raedt,

En vreeslijck boven al wat om u Throone staet,

Uw dienaers passen op: uw Engelen die beven

En wachten nae de last die’t u gelieft te geven.

Wie is so groot als gy, o God der leger-schaeren?

Wie kan so vast als gy de daed en woorden paeren?

5 De Zee, hoe hoogh hoe hol sijn woeste baeren gaen,

Staet onder uw gesagh en neemt uw wetten aen;

Gy hebt Rahab gedemt met d’een op d’andre plaegen

Uw vyand heeft gevoeld de sterckte dijner slaegen;

Den Hemel die is uw, oock d’aerde, zee en stranden

En wat ter wereld is ist werck van uwe handen.

6 Gy hebt de plaets gestelt van ’t Zuyden en van’t Noord,

En Tabor heeft sijn stee, en Hermon heeft sijn oord;

Men juycht in uwen naem by allerley geslachten:

Uw sterckt’ is wonderbaer en groot sijn uwe krachten:

Rechtvaerdigheyd omset uw throon aen alle kanten,

Genae en waerheyd sijn uw staege lijf-trawanten.

7 O dobbel-saeligh volck dat uw trompet verstaet

En weet wat voor geluyt dat in haer ooren slaet;

Sy sullen onder’t licht dijns lieven aenschijns treden

En volgen uw banier vol lust en vrolickheden;

Op uw gerechtigheyd is’t dat sy haer vertrouwen:

Die doets’ een dapper hert in haeren boesem houwen.

8 Want so men in den strijd of winst of eer bevecht

U komt de roem van’t geen aldaer werd uytgerecht;

Ons hooren werdt verhooght en wast nae uw behaegen,

Gy sijt de punt en snee der zwaerden die wy draegen;

Gy sijt ons dichte schild, en wint des Koninghs deege.

Den God van Israel komt d’eer toe van de zeege.

ij. Pause.

9 Aen uwen gunst-genoot, die u was lief en waerd,

Aen eenen heyligen hebt gy geopenbaert

En in een diep gesicht tot hem geseyt voor desen:

Ick heb tot eenen Vorst en Koningh uyt gelesen

Een held, dien ick mijn trouw en bystand heb gezwooren

En midden uyt het volck verhoogt en uytverkooren.

10 ’k Heb David mijnen knecht gesalft met heyligh smout

En over Israel den scepter toe vertrout:

Mijn hand sal met hem sijn; men sal mijn sterckte proeven

Wanneer hy mijnen arm ter hulpe sal behoeven.

Geen heymelijck verraedt sal tegens hem gelucken,

Geen boos wicht met geweld, sal hem ter neder drucken.

11 Ick sal voor sijn gesicht sijn haeters doen vergaen

En sijne weerparty den kop aen stucken slaen;

Noyt sal hem mijne trouw, noyt mijne gunst ontbreken,

Hy sal in mijnen naem sijn hooft om hooge steecken:

Ick sal hem tot de zee sijn scepter uyt doen strecken

En sijn gesegent Rijck tot aen de stranden recken.

12 Gy, sal hy seggen, sijt mijn Vader, God en Heer,

De rotzsteen van mijn heyl, de spring-aer van mijn eer;

Oock sal hy sijn mijn soon, de eerst van my gebooren,

Ten hooghsten boven al de Koningen verkooren:

Noyt sal mijn hert van hem, noyt mijne liefde wijcken

En mijn verbond met hem sal nemmermeer bezwijcken.

iij. Pause.

13 Sijn afkomst neemt geen eynd, en eeuwigh is sijn zaedt

En sijnen Throon sal staen so langh den Hemel staet.

Doch so sijn Kinderen my koomen te verlaeten

En wijcken van mijn wegh nae slimme modder-straeten,

So sy ontheyligen ’t geen ick heb willen setten,

En niet en wandelen nae mijn geboon en wetten:

14 So sal ick met de roe haer overtreding slaen

En d’ongerechtigheyd met plaegen tasten aen:

Maer aen mijn goedigheyd sal hy gestaedigh deylen,

En aen mijn trouw en sal’t noyt haperen noch feylen

Mijn bond blijft ongeschend, en ’t woord, van my gesproocken,

Dat uyt mijn lippen ging, voor eeuwigh onverbroocken.

15 Ick heb gezwooren eens by mijne heyligheydt

So ick aen David liegh in’t geen ick heb geseyt!

Sijn zaed sal altijds sijn: sijn throon van groot vermoogen

Sal als een wisse Son staen eeuwigh voor mijn oogen

En blincken als de Maen, die ick stel tot getuygen

Dat sijn gevestigt Rijck sal wanckelen noch buygen.

16 Maer nu verstoot gy hem, en het gesalfde Hooft

Vind sich door uwen toorn van uwe gunst berooft,

Gy aerselt van’t verdragh en nietight uw verbonden,

En hebt de Kroon dijns knechts ontheylight en geschonden,

Sijn sterckt’ en vestingen, sijn muyren en sijn wallen

Hebt gy in het geweldt sijns vyands laeten vallen.

iiij. Pause.

17 Hy streckte tot een roof van die voor by hem gingh

En diende sijn gebuyr tot een verachtelingh;

Gy hebt de hand verhooght van sijne weerpartyen

En deed in sijnen val sijn vyand sich verblyen;

Gy hebt hem inden strijt niet staende willen houwen

En punt van pieck en pijl en zwaerden om doen vouwen.

18 Sijn schoonheyd is voorby: door u leyt sijne kroon:

Gy hebt van boven neer geworpen sijnen throon:

Gy hebt sijn jeughd verkort en ’t groenste sijner daegen,

En hem van spijt en schaemt doen roode wangen draegen.

Hoe langh sult ghy voor ons u, Heer, te soecken maecken?

Hoe langh sal noch het vyer van uwe gramschap blaecken.

19 Gedenck hoe haest my’t eynd van mijnen tijd genaeckt:

Is dan de mensch vergeefs van uwe hand gemaeckt?

Wie leefter die de dood niet eenmael heeft te lijden?

Wie isser die voor ’tgraf sijn leven kan bevrijden?

Waer is dijn goedheyd nu, die gy, o God, te vooren

So hoogh by uwe trouw aen David hebt gezwooren?

20 Gedenck des smaedheyds, Heer, dijn knechten aen gedaen,

Die ick van alle man moet in mijn boesem laen;

En hoe dijn vyanden u lastren, en de stappen

Van dijn gesalfden met haer vuyle tong besnappen.

Doch u, o groote God (dit’s ’tslot van mijn gebeden)

Sy lof en prijs en eer in aller eeuwigheden.

Den xc. Psalm.

GY waert, o Heer, de rots daer wy op bouwden,

Gy waert de burgh daer wy ons op vertrouwden.

Eer’t ydel Niet de groove bergen baerde,

Eer locht, eer zee, eer hemel, en eer aerde

Nam haer begin en al wat wesen heeft,

Waert gy de God die eeuwigh had geleeft.

2 Geen man, hoe kloeck, kan sijnen dood verhindren;

Wanneer gy roept, keert weer gy menschen-kindren,

So moet hy voort; de tijd voor uwe oogen

Van duysend jaer is haest voor by gevloogen,

Gelijck den dagh die onder is gegaen,

Gelijck de nacht voor die op schildwacht staen.

3 Gelijck een buy drijft gyse voor u heenen,

Sy sijn een droom die schielijck is verdwenen,

Sy sijn als’t kruyd, dat met sijn blaen en bloemen

Des morgens vroeg scheen op sijn jeugd te roemen,

Maer op den dagh door zicht of zen gekort

Sijn sap verliest en ’s avons leyt verdort.

4 Het vyer uws toorns hoogh tegen ons geheven

Doet ons vergaen: uw gramschap doet ons beven:

Een naere schrick gaet door ons bange leden:

Vermits wy sien dat onse vuyligheden

Staen naeckt en klaer voor u alsiende licht:

Geen ongekent, geen buyten uw gesicht.

Pause.

5 Dies gaen voor by in suchten en in klaegen

Door uwen toorn ons alderbeste daegen

Gelijck een woord ter lippen uytgevaeren.

Wat is ons tijd? naeuw tienmael seven jaeren

Bereyckt den mensch, en’t is een dapper man

Van jeughd en kracht die tachtigh haelen kan.

6 Noch is het best’ omset met dichte sorgen,

En veeltijds is het heden niet als morgen;

Is’t nu geluck, flus ist weer heen gevloogen:

En wie nochtans merckt op met hert en oogen

Op uwen toorn? wie luystert nae uw woord?

Wie vreest uw hand? wie schrickt so hy behoort?

7 Dewijl wy dan so los en onvermeeten

De weynigheyd van onsen tijd vergeeten

So leer’, o Heer, ons onse daegen tellen

Op dat wy ons tot waere wijsheyd stellen.

Keer weer, o God, wat toeft gy doch so spae?

En neem weerom u knechten in genae.

8 Kom met uw gunst des morgens ons versaeden

Dat onse siel verheught en onbelaeden

Den ganschen dagh haer vrolijck gae vermeyen;

Geef soet na zuyr, en lacchens stof na schreyen;

Meet ons so ruym uw vriendlijckheden toe

Gelijck gy deed de slaegen dijner roe.

9 Laet over ons uw werck alomme hooren,

U grootheyd blijck aen die van ons gebooren

Sijn nevens ons uw’ onderdaene knechten;

Uw vrindlijck oogh bestraele den oprechten;

Bestier ons doen en laet uw sorgen gaen

Heer, over ’t werck dat wy ter handen slaen.

Den xcj. Psalm.

DIe sich in Gods bewaringh geeft

En daer geberght magh wesen

Die hoeft niet, als een ander beefd,

Voor eenigh quaed te vresen:

Hoe vreemt het in de wereld gaet,

Wat kanssen datter keeren,

Die God heeft tot sijn toeverlaet

Wat onheyl kan hem deeren?

2 Voor ’tgaeren, dat de jaeger set,

Voor doodelijcke stricken,

Voor tijden dat de pest besmet

Behoeft gy niet te schricken;

Hy sal in allerley gevaer

U met sijn vleugels decken;

Sijn woord gaet vast, sijn trouw is waer,

Die voor een schild verstrecken.

3 Daer ’s nachts de mensch voor schroomen magh

Dat hebt gy niet te vreesen,

Noch snelle pijlen die by dagh

Gaen snorren van de peesen;

Geen pesten, die als onbekendt

En in den duyster zwerven,

Noch sieckte, die des middaghs schend,

En sullen u doen sterven.

4 Schoon duysend mannen aen uw zy

En noch tien duysend vallen,

In het gevecht so blijft gy vry

En ongeraeckt van allen.

Gy sult met eygen oogen sien

Wat loon dat God komt schaffen

Als hy de goddeloose lien

Nae haer verdienst wil straffen.

Pause.

5 God sal geen ongeluck noch quaed

U laeten overkoomen

Om dat gy hem tot toeverlaet

En herder hebt genomen;

Geen heyloos lot, geen ongeval

Sal uwe hut genaecken,

Hy sal u wesen tot een wal

Daer niemand u kan raecken.

6 Hy sal sijn Engelen met vlijt

Doen passen op u weegen

Dat gy daer vry en veyligh sijt

En u geen ramp bejeegen:

Die sullen u daer gaen voor uyt

En op haer handen heffen

Op dat geen steen of harde kluyt

Uw voeten koom te treffen.

7 Geen leeuw, hoe fel en hoe verwoed,

Geen adder sal u raecken

De leeuwen treed gy met de voet

En wandelt op de draecken.

Om dat, seyt God, hy my bemint

Sal ick hem veyligh stellen

Ter plaetse daer hem niemand vindt

Die hem sou willen quellen:

8 Wanneer hy roept, hoor ick sijn stem

En sal hem antwoord geven;

Is hy in nood: ick ben met hem

En sorge voor sijn leven:

Ick wil met veeler jaeren-tal

Hem rijckelijck versaeden,

Waer in hy sien en smaecken sal

Mijn heyl en mijn genaede.

Den xcij. Psalm.

VAn sijnen God te singen

En u, o hooghste Heer,

Te geven lof en eer

Sijn prijselijcke dingen;

’t Is goed die te verhaelen

’t Zy dat de dagh ontluyckt,

’t Zy dat hy onderduyckt

En berght sijn goude straelen.

2 ’t Is fraey, de soete snaeren

En ’tliefelijck geluyt

Van luyt en harp en fluyt

Met Psalmen-sangh te paeren.

’t Aenmercken uwer daeden

Maeckt, Heer, mijn hert verheught,

En kan met volle vreughd

Mijn graege siel versaeden.

3 Hoe groot zijt gy te achten!

Hoe diep is en hoe steyl

En buyten menschen-peyl

De grond van u gedachten!

De dwaese kan niet vinden

’t Geheym van uwen raed,

De wereld-wijse staet

Verbijstert, als de blinden,

4 Als hy de goddeloosen,

Die schenen fris te staen

In bloemen en in blaen

Als lelyen en roosen,

Voor eeuwigh siet verderven,

Maer dat uw macht en eer

Raeckt nimmermer ter neer,

En weet van val noch sterven.

Pause.

5 Want die daer boosheyd plegen

Sult gy ter neder slaen,

En die het slim-padt gaen

Verstroyen op haer wegen,

Maer ick sal ’t hooft verheffen

Gelijck den Eenhoorn doet

Als hy met grammen moet

Sijn vyand meynt te treffen.

6 Gy overstort mijn schedel

Met oly vet en glad,

En maeckt mijn leden rad

Met balsem versch en edel;

Mijn oogen en mijn ooren

Die sullen aen de geen

Die my, als spien, betreen

Haer lusten sien en hooren.

7 ’t Sal wel gaen voor den vroomen,

Die sullen haeren kop

Ten Hemel steken op

Als schoone Ceder-boomen

Die op des Libans bergen

Als in Gods huys gegroeyt,

Daer ’t eeuwigh groent en bloeyt,

De hooge wolcken tergen.

8 Iae in haer leste daegen,

Als witten ouderdom

Maeckt andre dor en krom,

Noch schoone vruchten draegen,

Om yder te verkonden

Dat gy, Heer, zijt mijn rots

En dat in’t oordeel Gods

Geen onrecht is gevonden.

Den xciij. Psalm.

DE Heere heerscht als Koningh wijd en breed

Met macht omgordt, met heerlijckheyd bekleedt;

Hy heeft de grond des werelds so geheyt

Dat sy wel vast op haere balcken leyt.

2 Gy hebt, o God, uw Throon so sterck gesticht

Dat hy voor tal van jaeren niet en zwicht:

Het waeter zwell’ en breecke dijck en dam:

Wanneer gy wilt maeckt gy de stroomen tam.

3 De zee die werp sijn schuym ten Hemel toe:

Wanneer gy spreeckt werd hy sijn spouwen moe;

Hy bruys’ en baer’ en braeck sijn gramschap uyt:

Noch is uw hand ver boven sijn geluyt.

4 Uw trouw is hecht: de woorden, dieder gaen

Uyt uwen mond, daer valt geen mangel aen,

En heyligheydt is dijnes huys cieraedt

Dat eewigh daer in vollen luyster staet.

Den xciiij. Psalm.

GY, die den boosen dreyght te straffen

Om voor den vroomen recht te schaffen,

Gy, die een God der wraecke zijt,

Koom af van u verheven Throon

En geef den hooghmoet haren loon;

Heer, maeck u op, ’t is meer dan tijd.

2 Hoe lange sullen noch de boosen

Sich kittelen en minne-koosen?

Hoe lange duyrt haer vreughde-tijd?

Hoe langh haer ydle hovaerdy?

Hoe langh haer roem en snorckery?

Hoe langh haer schampen en verwijt?

3 Sie, Heer, hoe zy uw volck vernielen

En prangen de benaeude zielen

Van die gy tot uw erf verkoort;

De vreemdelingh, de weeuw, de wees,

Sijn onder haer in staege vrees

En werden nu of dan vermoort.

4 God, seggen sy, kan sien noch mercken

Wat hier op aerd de menschen wercken;

Hy hoort niet watter om magh gaen:

Maer, ach, gy domm’ en sotten hoop,

Hoe langh geeft gy de dwaesheyd loop?

Wanneer sult gy uw stuck verstaen?

5 Hy, die daer plant het oogh en ooren

Sou die niet selver sien en hooren?

De heydnen sijn niet vry van straf

Die noch met blindheyd sijn bevaen,

Hoe soudt gy dan sijn hand ontgaen

Dien hy sijn wil te kennen gaf?

Pause.

6 God kent den mensch en sijn gedachten

En weet, dat al wat sy betrachten

Is niet als ydelheyd en wind;

Wel saeligh is de man, o Heer,

Die by u komt om les en leer

En in uw wet sijn tuchtingh vind.

7 Om met geduld te kunnen draegen

Het zwaere kruys ter droever daegen

Tot datter komt een beter tijd,

Wanneer de goddeloose raeckt

In kuylen, die hy had gemaeckt:

Een tijd, die leedt en lijden slijt

8 Want God en laetse niet verlooren

Die hy ten erve heeft gekooren,

Dies sal den vroomen recht geschien,

So dat hy weer begunstight werd,

Van al wie oprecht sijn in’t hert,

Als sy sijn onschuld blincken sien.

9 Op wien had ick my te verlaeten

Om tegen die de vroomheyd haeten

Een onbeschroomde borst te bien?

Och! had my God niet by gestaen

En mijne saeck genoomen aen

Men had my al in’t graf gesien.

10 Ick riep tot God, en hy verhoorde;

Ick struykeld’ en hy onderschoorde:

Wanneer ick vond mijn ziel ontrust

Vertrooste hy mijn weeck gemoedt

En heeft my met sijn woord gevoedt,

En gaf my nieuwe levens lust.

11 Souw dan by God oyt sijn geleden

Een richter-banck, daer tegen reden

Het recht der vroomen werd verkromt,

Daer men onnoosel bloed vergiet,

Daer men de deughd verwesen siet

En den onschuldigen gedomt?

12 Dus sprack ick: en hy heeft bewesen

Dat hy mijn toevlucht wilde wesen,

Mijn burgh, mijn rots, mijn toeverlaet,

Die’t punt van’t onrechtvaerdigh zweerd

Wel tegen sijnen meester keert,

En met sijn eygen roede slaet.

Den xcv. Psalm.

KOmt, laet ons tsamen sijn verheught,

Komt, laet ons juychen en met vreughd

Den rotzsteen onses heyls gaen prijsen;

Gaen wy hem singen te gemoet

Met psalmen en met snaeren soet,

En lof en eer en danck bewijsen.

2 Want hy, de Heer, is sterck en groot,

Die ons kan helpen uyt de nood,

Een Koningh boven alle Goden;

De wereld is gevest door hem,

’t Geberghte rees op sijne stem,

De hooghte quam op sijn geboden;

3 De waeteren, de zee, de strand

Sijn al gemaeckt door sijne hand,

Hy schiep het nat en oock het drooge:

Elck koom sich voor hem neder slaen,

Elck bidde sijnen schepper aen

Met herten reyn en knien gebooge.

4 Hy is een Herder die ons leydt,

Wy sijn de schaepen die hy weydt,

Hy is ons God, wy sijn verkooren,

Sijn volck, sijn erfdeel en sijn lot,

Maer weest niet wrevligh tegen God

So gy hem heden komt te hooren.

5 Verstockt doch uwe herten niet,

Gelijck tot Massa is geschiedt

En Meriba, de dorre landen,

Daer hem wel eer ons voorgeslacht

Versocht en proefde sijne macht,

En saegen’t werck van Godes handen.

6 Van wien hy sey: Ick ben met haer

Gequelt geweest wel veertigh jaer:

Wat heb ick niet van haer geleden?

Een volck, van herten dom en blind,

Dat nemmermeer en heeft bemint

Mijn wegen, die sy mosten treden.

7 Waerom ick sprack in arrhen moed

(Dewijl mijn gramschap was in gloed

En over haer geraeckt aen’t blaecken)

En zwoer by mijne heyligheyd

Dat sy noyt souden sijn geleydt

Daer mijne ruste was te smaecken.

Den xcvj. Psalm.

KOmt looft den Heer met stem en snaeren,

Wilt die ter nieuwer lofsangh paeren

Op harp en liefelijcke luyt,

Wilt sijne wondren breyden uyt

En die van dagh tot dagh verklaeren.

2 Sijn eer, sijn naem sy wijd gepresen

Van daer de Sonn’ is opgeresen

Tot daer sijn straelen ondergaen,

Want God is groot in wonder-daen

En boven alle Goon te vresen.

3 Die van den heydnen aengebeden

Niet anders sijn als ydelheden:

Afgoden, die sy selver smeen:

Maer God is vol van heerlijckheen

Die sijnen Throon alom bekleden.

4 De heemlen sijn van sijne wercken,

Sterckt’ en cieraed is in sijn kercken:

Komt, volckren, komt en geeft hem eer,

Hy is vol Majesteyt, de Heer,

Komt herwaerts aen uyt alle percken.

Pause.

5 Komt, volckren, komt om God te loven,

Hy gaet het al in macht te boven,

De roem sijns naems is ver gegaen,

Brenght offer en geschencken aen

En treedt vast in tot sijn voorhoven

6 Komt met ootmoedige gebeden

Ter plaetse sijner heyligheden,

Schrickt voor sijn heerlijck aengesicht

Waer voor het alles beeft en zwicht:

Komt herwaerts aen van alle steden.

7 Spreeckt onder al’t geslacht der aerden:

God is een Koningh hoogh van waerden,

De Heere heerscht, die’t aerdrijck vest,

Hy ken der menschen saecken best,

En sal eens yders recht aenvaerden.

8 Dat aerd’ en hemel sich verblijden,

De zee, en die door’t waeter glijden,

De locht, en al wat daer in zweeft,

Het veld, en’t vee dat daer op leeft,

En boom en bosch aen allen zijden.

9 ’t Verheugh’ sich al voor sijn gesichte,

Hy komt op dat hy d’aerde richte,

Daer’t vonnis sal nae waerheyd sijn,

Want hy en oordeelt niet nae schijn

Maer nae elx recht is van gewichte.

Den xcvij. Psalm.

GOd voert de heerschappy,

Des zy de wereld bly

En vreughd vervul de landen

Omringht van zee en stranden.

De wolcken sijn om hem,

De donder is sijn stem,

Sijn Throon staet vast en hecht

Op billickheyd en recht,

Des heeft sijn oordeel klem.

2 Een vier gaet voor hem heen

Waer dat hy komt te treen

Om die hem tegenspreecken

Alom aen brand te steecken:

De wereld werd verlicht

Wanneer de blixem dicht

Haer snelle straelen schiet,

Hy diese merckt en siet,

Beeft voor haer vlam, en zwicht;

3 ’tGeberghte smelt als was:

Dat hoogh geresen was

Dat moet sich laegh verneeren

Voor’t aengesicht des Heeren;

Den Hemel, wijd ontdaen,

Doet over al verstaen

Gerechtigheyd en eer

Van sijnen Schepper-Heer;

De Volckren schouwen’t aen.

Pause.

4 Wie beelden dient of eert,

Wie sich tot Afgoon keert

En heft voor haer sijn handen

Die raecke rasch ter schanden.

Gy, die men Goden seyt,

Buyght voor sijn Majesteyt.

O Heer, u heyligh woord

Heeft Sion aengehoort,

En is in vrolijckheyd.

5 De dochteren vol vreughd

In Iuda sijn verheught

Om dat gy zijt rechtvaerdigh,

Gy, Heer, zijt groot en waerdigh,

Niemand so veel als gy,

Hoe machtigh dat hy zy;

Gy voert de hooghste Kroon,

En boven alle Goon

Gaet uwe heerschappy.

6 Wel op, die God bemint

En die uw herten vind

Met sijne liefd ontsteecken,

Haet boosheyd en gebreecken:

Hy doet den sijnen goed

En neemt in sijn behoed,

Dat geen, hoe quaeden, man

Haer leven krencken kan,

Hoe dat hy brult en woed.

7 Al schijnt den duyster dicht

Den vroomen rijst het licht,

En voor oprechte herten

Is vreughde sonder smerten.

Zijt dan in God verblijdt

Gy die rechtvaerdigh zijt,

En viert de heugenis

Van hem, die heyligh is

En heerschet breed en wijd.

Den xcviij. Psalm.

WIlt God met nieuwe zangen loven

Die groote dingen heeft gedaen,

Hy gaet haer all’ in macht te boven

Die op haer arm en sterckte staen;

Hy heeft sijn heyl bekent gaen maecken

En tot den heydenen verbreydt,

En die in dicken duyster staecken

Oirkond hy sijn gerechtigheyd.

2 Israels huys heeft hy verkooren

En oock begunstight, nae sijn woord,

Gelijck hy Iacob had gezwooren:

Noch wijder werd sijn heyl gehoort:

Sijn gunst bestraelt de verste landen,

Des zy de heele Aerd verheught,

Men klap van blijschap in sijn handen

Elck singh en springh uyt gulle vreughd.

3 Psalm-zingt met harpen en met luyten

Psalm-zinght den Heer met spel en sanck,

Met trom en bom en schelle fluyten,

En voegt uw stemmen by de klanck

Van tromp, trompetten en basuynen;

Springht op, gy waetren van de Zee

En speelt en danst aen strand en duynen,

Op Aerd verbly sich mensch en vee.

4 Al watter zwemt in vloed en stroomen,

Wat sich in wildernis en woudt,

Wat sich in bosschen en in boomen,

Wat sich op de geberghten houdt,

Sy vroolijck voor het oogh des Heeren;

Want, siet, hy komt om met bescheyd

De wereld te richten, en regeeren,

De volckeren in billijckheyd.

Den xcix. Psalm.

GOd voert staf en kroon,

Dat voor sijnen Throon

Heel het aerdrijck trill’

En voegh na sijn wil;

Tusschen Cherubijns,

Tusschen Seraphijns

Sit hy hoogh verheven,

’t Moet al voor hem beven.

2 Syon doet hem eer

Als den grootsten Heer,

Daer hy aensien heeft

Boven al wat leeft.

Looft hem al te zaem,

Groot is sijnen naem

En van elck te vresen,

Heyligh is sijn wesen.

3 Hy is sterck van kracht;

Wie de deughd betracht,

Wie het recht bemint

Heeft hy wel gesint;

Hy heeft het gericht

En de wet gesticht,

En geboon gegeven

Om daer nae te leven.

4 Yder love God,

Yder buygh sich tot

Sijnen voetbanck neer,

Heyligh is de Heer;

Moyses, Aron mee,

Offerden hem vee

En sijn met gebeden

Voor’t autaer getreden.

Pause.

5 So heeft Samuel

Oock om Israel

Sich voor God verneert

En sijn hulp begeert:

Hy gaf haer gehoor

En een gunstigh oor

En liet door haer smeecken

Sijne gramschap breecken.

6 Van den Hemel neer

Quam hy af wel eer

En hy sprack tot haer

Uyt een wolck-pilaer.

Sijn bevel en wet

Van hem ingeset

Haddens’ onderhouwen

Met een groot vertrouwen.

7 Gy, o God en Heer,

Hoorde haer begeer,

En op haer gebedt

Heeft uw oor gelet;

Gy hebt u ontfermt

En des volx erbermt,

’t Heeft oock straf geleden

Om moedwilligheden.

8 Maeckt dan groot den Heer,

Yder buygh sich neer,

Yder koome tot

Syon, bergh van God,

Die hy heeft bereydt

Tot sijn heyligheyd;

Geeft hem lof en eere,

Heyligh is de Heere.

Den C. Psalm.

GY die het aerdrijck breed en wijdt

Begaet, bestaet, bevaert, berijdt

Weest bly en zijt in ’thert verheught

En komt voor God met zangh en vreughd.

2 Weet dat den Heer dien gy genaeckt

Een God is, die ons heeft gemaeckt:

Dat wy het volck sijn dat hy leydt,

Sijn schaepen, die hy hoedt en weydt.

3 Gaet tot sijn poorten in met lof,

Treed toe met eer-zangh in sijn Hof,

En als gy komt ter heylger Zael

So prijst sijn naem met danckb’re tael.

4 Hy is een goedertieren Heer,

Sijn goedheyd eyndight nimmermeer,

Sijn trouw, den sijnen toegeseyt,

Die duyrt tot inder eeuwigheyd.

Den Cj. Psalm.

UW goedheyd en het recht van uw Gerichten

Sal ick alom verheffen met gedichten,

Met psalmen sal ick singen t’uwer eer

Mijn God, mijn Heer,

2 Op uwen wegh sal ick altijd betrachten

Te wandelen, en op uw komste wachten,

En in mijn huys op’t heyligh deughden-spoor

Gaen andren voor.

3 Geen vuyl bedrijf sal koomen voor mijn oogen,

Ich haet het werck van al die niet en doogen;

Geen doen van lien die slimme gangen gaen

En kleeft my aen.

4 Geen listigh hert van die nae boosheyd trachten

Sal by my zijn, noch duyren noch vernachten;

Ick snij hem af die smaeck in ondeughd vind

En ’tquaet bemint.

5 Die heymelijck sijn naesten soeckt te schenden

Met achterklap, sal ick ten gronde senden;

Die hoogh van moed uyt trotse oogen siet

Vermagh ick niet.

6 Maer die in’t land sich trouw en oprecht toonen

Daer let ick op: sy sullen met my woonen;

In mijnen dienst sal ickse nemen aen

Die recht uyt gaen.

7 Wie schalckheyd pleeght sal in mijn huys niet duyren,

En die bedrieght moet buyten mijne muyren;

Een valsche tongh, een mond die leugens giet

Die lijd ick niet.

8 Ick wil my vroegh des morgens heenen spoeyen

Om uyt het land wat godloos is te roeyen,

Op dat Gods stad van al wat onrecht pleeght

Sy schoon geveeght.

Den Cij. Psalm.

HEere, toevlucht aller vroomen,

Laet mijn roepen tot u koomen

En de traenen die ick giet;

Bergh voor my u aensicht niet;

Neyg’ uw’ ooren tot mijn klaegen,

Dat ick in benaeude daegen,

Dat ick doe in bange nachten;

Hoor my, Heere, sonder wachten.

2 Want mijn daegen die sijn heenen

En gelijck als roock verdweenen

En mijn beenen sijn verteert

Als een uytgebranden heerd;

En mijn hert is neer geslaegen

Als het gras by heete daegen,

Dat ick dickmaels heb vergeeten

Mijne spijs en brood te eeten.

3 Door mijn suchten en mijn weenen

Ben ick niet als vel en beenen:

Bloed en vleesch geraeck ick quijt

Dat van al de droefheyd slijt,

Die mijn spieren doet verdwijnen;

’k Ben een roerdomp der woestijnen,

’k Ben gelijck den schuwen uylen

Die sich voor het licht verschuylen.

4 Nachten brengh ick deur met waecken

Als het muschjen op de daeken,

Dat sich vind in eensaemheyd

En sijn doode gae beschreyt;

Van de vuyle laster-monden

Werd ick alle dagh geschonden,

En die my te krencken soecken

Hoort men my alom vervloecken.

j. Pause.

5 Ick ben in het stof geseten

Daer ick asch als brood moet eeten

Daer mijn dranck gemengelt word

Met de traenen die ick stort;

Om dat ick de harde slaegen

Van u gramschap heb te draegen,

Want gy hebt my eerst verheven

En daer nae ter neer gedreven.

6 Mijne daegen sijn als schaeuwen

Die verdunnen en verflaeuwen,

Ick versmelt gelijck het was,

Ick verdor gelijck het gras:

Maer gy, Heer, sult eeuwigh duyren,

Gy en eyndight door geen uyren,

Gy sult leven in gedachten

Van geslachten tot geslachten.

7 Gy sult eens met open armen

Over Syon u ontfarmen,

En ontwaecken voor de Stad

Die gy u verkooren had;

Want, o Heer, het werd al spaede,

En den tijd van uw genaede

En het uyr is al gekoomen,

Zijt gedachtigh aen den vroomen.

8 Yver isser in uw knechten

Om dijn Tempel op te rechten,

Om dijn omgeworpen huys

Te doen rijsen uyt sijn gruys;

Dan en salder niemand wesen

Die niet uwen naem sal vreesen:

By den Koningen der aerde

Sal hy sijn in eer en waerde,

9 Alsmen weder aen sal schouwen

Dat gy Syon hebt herbouwen

En uw heerlijckheyd en licht

Siet in’t heylige Gesticht;

Als gy u tot ons sult wenden

En een end maeckt van ellenden,

En sult helpen die in nood sijn

En van uwen troost ontbloot sijn.

ij. Pause.

10 O, wat heugelijcker uyren,

Daer het heugen af sal duyren

En van stam tot stammen gaen

Door getrouwe letter-blaen!

O, wat heugelijcker stonden,

Daer het volck sal af vermonden

En des Heeren lof doen hooren

Dat noch niet en is gebooren!

11 Om dat hy sijn gunst liet straelen

Uyt de heylge Hemel-Zaelen,

En sloegh een genaedigh oogh

Nae der aerde van om hoogh

Op het suchten der gevangen,

Op’t gebedt van die verlangen

En die haecken om te raecken

Uyt des Doods gesparde kaecken.

12 Op dat sijnen naem magh brallen

Binnen Salems nieuwe wallen,

En sijn roem weer zy gehoort

Binnen Syons heyligh oord;

Als de volckeren met hoopen

Derwaerts sullen koomen loopen

En de Koningen van waerde

Door hem vallen neer ter aerde.

iij. Pause.

13 Wie beleeft so blijde maeren?

Ach, voor’t rijpen mijner jaeren

Werd ick onder weegh gestort!

God heeft mijnen tijd verkort

Dies so sey ick: Heer, mijn daegen

Waerom sijn die afgeslaegen

Op het midden van mijn leven?

Daegen die u noyt begeven?

14 Gy, die waerd voor tijd en uyren,

Gy die zijt en die sult duyren,

Gy die hebt begin noch perck?

Aerd en Hemel sijn u werck:

Aerd en Hemel sal verderven,

Maer gy, Heer, en sult niet sterven:

Aerd en Hemelen sijn endigh

Maer gy, Heere, zijt bestendigh.

15 ’t Aerdrijck sal ’t niet eeuwig houden

En gelijck een kleed verouden:

Als de slijtende gewaen.

Sal den Hemel oock vergaen

En al wat hy overwelfde;

Maer gy, Heere, blijft de selfde,

Uwe jaeren, daegen, uyren

Sullen sonder eynde duyren.

16 Oock de kindren uwer knechten

Die haer wegh en wandel rechten

Nae u wet, en wil, en last,

Sullen seecker, vry, en vast

Het gezegent land bewoonen

Met haer dochteren en zoonen,

En het zaet van haere lijven

Sal aldaer gevestight blijven.

Den Ciij. Psalm.

LOoft God, mijn ziel, en wilt sijn eer verbreden,

Wat in my is prijs’ sijne heyligheden

En doe sijn lof uyt vollen monde gaen;

Looft God, mijn ziel, en wacht u te vergeten

Sijn gunst, die u so ruym is toegemeeten,

Gedenckt het goed dat hy u heeft gedaen.

2 Want hy, de Heer in eeuwigheyd gezegent,

Is die u met bermhertigheyd bejegent

En uyt genae uw zwackheyd heeft verschoont;

Hy is die u de sonden heeft vergeven,

Die u verlost en van de dood doet leven,

Die u met gunst en medelijden kroont.

3 Die uwen mond met alle goed verzaedight,

Die op een nieuw uw jaeren begenaedight

Met jeughd, gelijck men in den Arent ziet.

Rechtvaerdigh is de Heer in sijn gerichten:

Geweld en list moet voor sijn vierschaer zwichten,

Hy schaft hem recht dien ongelijck geschiedt.

4 Hy heeft gewilt aen Moyses openbaeren

Sijn wil en wegh, en Israel verklaren

Hoe groot dat hy in sijne wercken was:

De Heer is sacht, bermhertigh en genaedigh,

De Heer is mild, goedgunstigh en weldaedigh,

Tot straffen traegh, tot medelijden ras.

5 Hy tucht ons wel, maer’t heeft een tijd van uyren:

Sijns gramschaps vyer is van geen eeuwig duyren,

Maer eynd en maet is aen des Heeren straf;

Hy handelt niet met ons nae onse sonden:

Ons schuld is ruym, sijn tuchtingh ingebonden,

Hy slaet ons niet nae men hem reden gaf.

6 Want over die hem minnen en hem vreesen

Gaet sijne gunst so wyd en hoog-geresen

Als boven d’aerd des hoogen Hemels draf;

So verr’ het oost, daer zon en dagh ontluycken,

Is van het West, daer zon en dagh gaen duycken,

So ver doet hy de sonden van ons af.

Pause.

7 Gelijck sijns kinds een vaeder komt t’ontfermen

Als’t sich vergrijpt, so wil sich God erbermen

Des vroomen mans en wie dat hem ontsiet:

De deur sijns gunsts staet op voor die hem vreesen,

Hy ken en weet ons maecksel en ons weesen,

Dat wy sijn stof en weynigh meer als niet.

8 Wat is van ons, wat sijn der menschen daegen?

Een wassend gras dat haest werd neer geslaegen,

Een bloem in ’t veld van heugelijcken schijn:

Maer laet den tijd een weynigh meer verspaeyen

En over gras en bloem de winden waeyen,

Men weet haest niet waer sy gebleven sijn.

9 Maer anders is het met de gunst des Heeren,

Die duyrt altijd voor alle die hem eeren

En gaet van ’teen op ’t ander nae-geslacht;

Sijn liefde sal noyt over die verkouwen

Die sijn verbond en sijn geboden houwen,

En die sijn woord betrachten dagh en nacht.

10 God heeft sijn Throon ter Hemelen gestichtet,

Hy voert de staf die’t al beheerscht en richtet,

Sijn koninckrijck, sijn stoel, sijn kroon staet vast.

Komt looft den Heer en wilt sijn eer vermelden

Gy Engelen, gy stercke Hemel-helden,

Die op sijn woord en sijn bevelen past

11 Komt, looft den Heer gy sijne leger-schaeren,

Gezwinde boon, gewillige dienaren,

Die ’tal verricht wat dat hem wel geviel.

Looft, looft den Heer, gy wercken sijner handen,

So ver sijn rijck streckt over luy en landen;

Looft God voor al mijn’ hoog-verplichte ziel.

Den Ciiij. Psalm.

OP, op, mijn ziel, en stort ter lippen uyt

Wat van Gods lof gy in den boesem sluyt.

Mijn Heer, mijn God, wat sijt gy groot en machtig,

In majesteyt en heerlijckheden prachtigh!

Met heldre glans van onbeganghbaer licht

Als met een kleed deckt gy uw aengesicht;

Het hoogh Azuur, daer duysend sterren schijnen

En duysenden, gebruyckt gy tot gordijnen.

2 Gy hebt gemaeckt een welfsel in de locht

En uw paleys gesoldert in de vocht,

In wolcken, die u dienen tot een waegen;

Gy doet de wind u op sijn vleugels draegen;

Het onweer streckt u voor gezwinde boon

Als Engelen van uwen hoogen Throon,

De geesten sijn uw knechten en trawanten,

De straelen vyers uw vaerdige gesanten.

3 Gy hebt de Aerd, op vasten grond gesticht:

Het middel-punt houdt haer in het gewicht,

So dat sy noyt kan op of neder drijven,

Noch gints, noch weer, maer altijds vast moet blijven.

Eer gy de zee en ’t aerdrijck had geschift

Gingh over d’aerd een diepe waeter-drift

Die, als een kleed, de drooghten overdeckte

So dat geen bergh sijn top daer boven reckte.

4 Maer als u stem sich namaels hooren liet

Kreegh elck sijn plaets: het gulle waeter vliedt

En packt sich wegh, ten afgrond afgesondert;

Op uw bevel, dat over d’aerde dondert,

Rijst het geberght, de daelen gaen om leegh,

Nae het gebod dat yder van u kreegh;

In korten tijd was nat en droogh gescheyen,

En zee en aerd, en bergen en valleyen.

j. Pause.

5 Den waeteren hebt gy een perck geset

En hebt de zee gebonden aen uw wet,

Dat, schoon hy strand en oevers komt bescholpen,

Hy niet weer magh het aerdrijck overstolpen.

Uw hand ontsluyt en opent hier en daer

In ’t hoogh en droogh een volle waeter-aer,

Dat beeken geeft en liefelijcke stroomen

Die nederwaerts van het geberghte koomen.

6 Hier drinckt het vee, en tam en wilt gediert.

Wat van de hand des herders werd bestiert,

Wat het gebied der menschen is ontwassen

Lescht sijnen dorst in dees kristalle plassen;

Oock vindmen hier ’tgevogelt van de locht

Dat sich onthoudt ontrent dees klaere vocht,

Dat sijne keel laet uyt de tacken hooren

En streelt met zangh der acker-lieden ooren.

7 Noch komt gy, Heer, met dauw en zaepig nat

Dat van om hoogh op boom en bergen spat

En laeft en weyckt het land met zoeten reegen,

Het aerdrijck drinckt sich zadt door uwen zeegen.

Gy geeft in ’t veld en beemden ruym gewas

Dat sich het vee daer voede met het gras,

Den hof schaft moes, en kruyd, en fruyt, nae wenschen,

Den acker tarw, ten dienste van de menschen.

8 Gy geeft ons wijn die ’t droevigh hert verheught:

Gy geeft ons vet en oly die verjeught

En ’taengesicht kan helderen en klaeren,

Gy geeft ons brood uyt volle kooren-aeren;

De Cederen, de boomen van uw woudt,

Dat grof gewas, dat eel en weeligh hout

Van u geplant, die Maen en sterren tergen,

Versaedight gy met sap uyt Libans bergen,

9 Uyt Liban, daer’t gevogelt velerley

Sijn nesten maeckt en leght en broedt sijn ey:

Daer dennen, die tot aen de wolcken steygren,

Sijn wooningen voor oyevaers en reygren;

Gy geeft de klip en steenrotz aen de geyt

Die met den bock daer vroolijck springht en weydt,

Aen ’tbloo konijn en haesen hooge bergen

Om sich in ruycht en holen te verbergen.

ij. Pause.

10 Gy hebt de Maen met meer en minder licht

Tot onderscheyd der daegen hoogh gesticht,

Gy hebt gemaeckt de Son met sijne straelen,

Die weet sijn uyr van rijsen en van daelen:

’t Werd licht wanneer hy opgeresen is,

Wanneer hy duyckt so volgt de duysternis.

Het schuwe wild verlaet de woeste wouden

Daer sy uyt vrees des daeghs sich binnen houden.

11 De jonge leeuw, die nu van honger raest,

Gaet op den roof en wenscht te zijn geaest,

En eyscht van u met briesschen en met brullen

Sijn voedsel om den leegen buyck te vullen:

Hy speckt sijn aes by ’t voordeel van de nacht,

Maer als het daeght so scheydt hy uyt de jacht

En nu verzaedt om voor dien dagh te leven

Gaet hy sich weer nae bosch en hol begeven.

12 Dan spoeyt de mensch, die ’s nachts is uytgerust,

Sich nae sijn werck, dat hy wil doen met lust,

Of dat hy moet om sijnen kost te raepen,

En werd het nacht hy geeft sich weer te slaepen.

So heeft het al sijn beurt nae uw beschick.

Wat sijn, o Heer, uw wercken wonderlick!

Hoe groot sijt gy in al uw onderwinden!

Wat wijsheyd is in al uw doen te vinden!

13 Het aerdrijck heeft dit niet alleen gevoelt

Maer oock de Zee, die’t wijd en zijd bespoelt:

De woeste Zee, daer groot’ en kleyne dieren

Met groot getal in wriemelen en zwieren

Daer menigh schip met seyl en taeckel drijft

Dat hem den rugh met scherpe kielen klijft,

Daer Wallevisch en Leviathans woonen

En logge vreughd op haere wijz betoonen.

iij. Pause.

14 Al wat op ’t land en in het waeter leeft

Wacht, Heer, op u dat gy hen spijse geeft,

’t Siet al op u met hoopen en verlangen

Om t’sijner tijd van u sijn kost t’ontfangen;

Wanneer gy dan doet uwe handen op

Elck gaert en raept en vult den buyck en krop,

Elck even noest om van uw gunst te leven:

’t Werd al versaedt van ’t geen gy hebt gegeven.

15 Laet gy u sien, so werd het al verquickt;

Verberght gy u, so werd het al verschrickt;

Neemt gy den geest, en komt men die t’ontbeeren,

So sterft het al en moet in stof verkeeren.

Blaest gy weerom den geest en aedem in

Het krijght van nieuws sijn werden en begin,

Het leven komt in aderen en peesen

En op der aerd verneemtmen ander weesen.

16 De Heer zy lof tot in der eeuwigheyd

Wiens liefde noyt van sijne wercken scheyd:

Wiens wijs beleyd, wiens sorgen noyt en slaepen

Om te behoen het geen hy heeft geschaepen,

De Heer zy lof, voor wien het aerdrijck beeft

Wanneer hy maer een suyr gesichte geeft;

Roert hy ’t geberght, sy sijn van angst aen ’t roocken,

De rotze zweet, de dorre klippen smoocken.

17 Ick sal, terwijl ick hand en beenen roer

En mijnen geest in lijf en leden voer,

Hem singen lof met liedekens en Psalmen,

Dat Godes eer ten Hemel toe sal galmen.

Wat blijschap sou door mijne sinnen gaen

Wanneer ick sal mijn harp en snaeren slaen,

Wat soeter vreughd gevoelde mijne ziele

Indien den lof den Heere wel geviele!

18 De Heere sal, wat godloos is van aerd,

Wat boosheyd mint (ontseyd te vuyr te zwaerd)

Gaen roepen uyt, dat niets sal over wesen.

Looft God, mijn ziel, sijn naem sy hoogh-gepresen.

***

Voor hem en sal den sondaer niet bestaen,

Al wat hem haet sal hy ter neder slaen:

Sijn straf is ree, sijn zwaerd al opgeheven:

Gy, mijne ziel, wilt hem sijn eere geven.

Den Cv. Psalm.

LOoft God en wilt hem eer bewijsen,

Doet sijnen roem ten Hemel rijsen,

Laet uwe suchten tot hem gaen,

Valt hem te voet en roept hem aen

En maeckt sijn wonderen bekent

Den volckren aen des werelds end.

2 Men singh en dichte van sijn daeden,

Men schrijve die op trouwe blaeden,

Men rijm’ en roem van sijnen naem,

Die heyligh is en aengenaem.

Gy die hem soeckt en die hem vind

Zijt bly van geest, en wel gezint.

3 Soeckt God, en vraeght nae sijne krachten:

Soeckt hem by dagh, soeckt hem by nachten:

Soeckt na het vrindelijcke licht

Van sijn gezegent aengesicht.

Gedenckt aen sijne wonderdaen,

Laet u sijn woord ter herten gaen.

4 Gy Abrams zaed, gy sijne knechten,

Gy Iacobs kindren, des oprechten,

Gy die zijn uytverkooren zijt;

Hy is ons Heer, die breed en wijd

Als Koningh heerscht: die d’aerde richt,

Daer heel de wereld onder zwicht.

j. Pause.

5 In sijn beloften en verbonden

Is noyt veranderingh gevonden,

Sijn woorden hebben stand en kracht

Tot in het duysendste geslacht,

Van eeuw tot eeuw, van stam tot stam;

Hy houdt sijn woord aen Abraham;

6 Sijn woord, daer nae met eed bezwooren

Aen Isaac, sijn uytverkoren,

En voorts in Israel geset

Tot een onbreeckelijcke wet,

En tot een vast verbond gemaeckt

Dat nemmermeer ten eynde raeckt.

7 God sprack tot Iacob in sijn droomen:

’t Land daer gy leght sal u toekomen,

Ick geef het u ten lot en deel,

Al waeren sy dier tijd niet veel,

Al waeren sy niet sterck gemant

En vreemdelingen in het land.

8 Al zwerfden sy door veele Rijcken,

Van volck tot volck, van wijck tot wijcken,

God was met hen en wou noch lee

Dat eenigh mensch haer onrecht dee,

Oock heeft hy om haer voor te staen

Straf over Koningen gedaen.

ij. Pause.

9 Houw uwe hand (so dee hy weeten)

Van mijn Gesalfden en Propheten;

Oock riep hy honger over ’tland,

En nam des levens onderstand,

So dat alom het brood gebrack:

Noch sorght hy in dit ongemack:

10 Een man heeft hy voor uyt gesonden

Die wierd verkocht, en nae gebonden

En ter gevanckenis gedaen

Met ysers en met boeyen aen,

Tot dat den tijd in’t eynde quam

Dat men hem uyt den kercker nam.

11 Tot dat de Kooningh hoorde seggen

Hoe Ioseph droomen uyt kon leggen:

Dies schicktmen vaerdigh om hem heen

En doet de kluysters van sijn been,

So raeckt hy weer in vryigheyd

En werd voor Pharao geleydt.

12 Die geeft hem het bewind in handen

Van hof en huys van volck en landen:

De Vorsten buygen onder hem,

De krijschluy luystren na sijn stem,

Men volght sijn voorstel in den Raedt,

Op hem so rust de gantsche staet.

iij. Pause.

13 Als Israel dit quam te weeten

Is hy ten eersten opgeseten

Tot dat hy in Egypten quam,

Een vremdelingh in ’tland van Cham;

Daer hy soo wies in tal en macht

Dat hy den landzaet wierd verdacht.

14 De liefde der Egyptenaeren

Verkeert in haet, en die daer waren

Wel eer bemint in Iosephs tijd

Sijn nu vervolght, verdruckt, benijt,

Met list en valscheyd nae gespiet,

Maer God verlaet sijn volck noch niet.

15 Hy blijft als voor, haer trouwen hoeder.

Des send hy Moyses en sijn broeder,

Twee mannen van hem uytgekipt,

Die door veel wondren in Egipt

Vertoonden in het land van Cham

Van wien haer last en order quam.

16 Op sijn bevel quam diepe duyster,

Den dagh was zwert en sonder luyster;

De knechten volgen ’sHeeren last

En hebben op sijn woord gepast;

Het waeter keert in stinckend bloed,

De visschen sterven in de vloed.

iiij. Pause.

17 God sprack, en, siet, de vorschen koomen

Uyt plas en poel, uyt beeck en stroomen,

En griemelen door ’tgansche land

Tot in des Koninghs ledekant:

Het stof, geraeckt van Arons staf,

Een vuyl gewormt en luysen gaf.

18 Door ’t blixem-vyer en haegel-vlaegen

Sijn vee en menschen dood geslaegen,

Het weer vernielde struyck en tack,

De vijgeboom en wijnstock brack,

De sprinckhaen en de kever quam

Die al het gras en vruchten nam;

19 Den acker wierd ontbloot van kooren;

Noch sloegh God al het eerst-gebooren

Van mensch en vee op eene nacht

En heeft sijn volck daer uytgebracht,

Dat nu gelaen met rijcken buyt

Treckt door sijn last ter landen uyt.

20 Geen zwacke wierd by haer gevonden,

Geen plaegen hadden haer geschonden;

Egypten juyght nu heel verblijdt:

Sy raecken dese gasten quijt

Wiens blijven door des Coninghs schuld

Het land met schrick en grouwel vuld.

v. Pause.

21 Israel toogh, en God die streckte

Een wolck die haer des daeghs bedeckte,

’s Nachts gingh voor hen een vyer pilaer,

Die maeckt de baen by duyster klaer;

Men roept in de woestijn om vleysch:

Hy schaftse quackels op haer eysch;

22 Hy send haer hemelsch brood van boven,

Hy geeftse waeter uyt de kloven

En opent rotzen tot een vloed,

Die hy door ’tdorre loopen doet

Gedachtigh wat hy had geseght

Aen Abraham sijn trouwen knecht.

23 Dus voerde God sijn uytverkooren

Die sich van vreughde lieten hooren,

Haer leger was vol vrolijckheyd,

Dien hy der heydnen arrebeyd

En al het land ten besten gaf,

En maeckte daer haer erfdeel af.

24 Op dat sijn Isralijten souden

Sijn rechten heyligh onderhouden,

En leven na sijn wil en wet

Gelijck hy die had ingeset,

En wandelen nae sijne leer.

Looft God en geeft hem prijs en eer

Den Cvj. Psalm.

LOoft God met een recht danckbaer hert

Die noyt sijns goedheyds moede werd.

Wie is so rijck en rijp van reden,

Wie is soo vloeyende van tael

Die ons des Heeren moogentheden

En nae waerdy sijn roem verhael?

2 Wel hem, die na gerechtigheyd

Een onbesproocken leven leydt:

O God, laet my u wel behaegen

Op dat ick aen die liefde deyl

Die gy dijn volck hebt toegedraegen;

Weest gy mijn troost, mijn hulp en heyl:

3 Op dat mijn oogh aenschouwen magh

’t Goed dat uw hand te storten plagh

Op die gy eertijds had verkooren

Tot uwen volck, en eygen erf,

Op dat ick met haer bly magh wesen

En niets van haere vreughd en derf.

j. Pause.

4 O God, wy hebben ons ontgaen:

Ons’ Ouders hebben ’tmee gedaen:

Wy hebben, en oock zy gesondight:

Op uw so menigh wonderwerck

Van haer gesien, of haer verkondight,

En naemen sy noch oogh noch merck.

5 Gedachtigh sijn sy niet geweest

Der deughden die gy haer beweest,

Maer raeckten op den tocht aen’t meuyten,

Doen haer, vervolgt van Pharoos heyr,

Het waeter scheen te sullen steuyten,

Het waeter van het roode Meyr;

6 Doch hebt gys’ om uw eer bewaert

En dus uw macht geopenbaert:

Men sloegh de Zee en zy verdrooghde,

Het volck gingh door den afgrond heen,

De hand, die haer te krencken pooghde,

Wierd van des Heeren overstreen.

7 Die hilp haer uyt des vyands macht

Die nu versoopen en versmacht

Drijft door de zee met ros en waegen;

Doe sagh den wederspanner wel

Dat hy sijn God geloof most draegen,

Des looftmen hem in Israel.

ij. Pause.

8 Maer al het werck, om haer geschiet,

Dat kleefd’ in haer gedachten niet

Des sy op sijnen raed niet achten,

Haer lust streckt tot een andren dis,

Des tergtmen God met nieuwe klachten,

Sy eyschen vleesch ter wildernis.

9 God schaft haer vleesch en straf daer toe,

Noch werden sy geen muyten moe,

De hoofden moeten ’t nu ontgelden:

Men schrolt op Moyses en sijn broer

Die sy met quaede woorden schelden

En stellen ’tleger heel in roer.

10 Het aerdrijck opent sijnen mond

Die Korach en sijn maets verslond;

Het vyer quam af, de vlammen dooden

Twee honderden en noch een half:

Te Horeb roeptm’ om ander Goden

En buyght sich voor ’t gegooten kalf.

11 Het beeld van een gras-eetend dier

Werd haeren God, voor wien sy’t vyer

Een heylgen auter deeden branden,

En hy, die haer met grooter macht

Had wegh gevoert uyt Pharoos handen,

Was heel en al uyt haer gedacht.

iij. Pause.

12 Men denckt om syn verlosser niet,

De wercken, over haer geschiedt

So groot en veel, zijn haer ontgleden:

Wat dat God in Egypten dee

(Daer sy de slavernye leden)

Wat wondren aen de roode Zee.

13 Des sprack hy met een grammen moed,

Dit volck dat so veel boosheyd doet

Sal ick verdelgen en vernielen:

En ’twaer geschiedt, so door’t gebedt

De straf van so veel duysend zielen

Van Moyses niet en was verset.

14 Het lustigh land, haer toegeseyt,

Versmaen sy met ondanckbaerheyd,

Het muytend volck heeft oogh noch ooren;

Gods woorden vinden geen geloof,

Men mort en wil noch sien noch hooren,

En voor sijn stem is’t alles doof.

15 Des hief hy tegen haer sijn hand

En zwoer, dat hy in’t woeste land

De muyters souw ter neder vellen,

En haer alom-verstroyde zaed

In handen van den heydnen stellen

Tot straf van het begangen quaed.

iiij. Pause.

16 Aen Baal-Peor raecktmen vast,

Men gaet by Midian te gast

En eet het offer van de dooden:

Dies God geterght tot toorn en straf

Om dat sy dienden vreemde Goden

Sond plaegen van den Hemel af.

17 Tot dat den dappren Pineas

Die vol van heylgen yver was

Bestont in’t Richters ampt te treden:

De plaegh hiel op, en ’tbloedigh feyt

Wierd hem tot in der eeuwigheden

Gereeckent tot gerechtigheyd.

18 Oock hebben sy tot Meriba

Den Heer vergramt, daer Moyses nae

Om haerent wil voor moste lijden:

Wijl hy geterght door al ’tgebas

Van’t twistend volck sich liet ontglijden

Een woord dat onvoorsichtigh was.

v. Pause.

19 Sy hebben, so haer was belast,

Den volckeren niet aengetast

En spaerden die sy mosten dooden;

Men heeft met heydnen omgegaen,

Haer quaed gevolght, en voor de Goden

Der vreemdelingen dienst gedaen.

20 De Duyvel heeftse by de krop:

Sy offren hem haer kindren op,

Onnoosel bloed werdt nu vergooten

Den beelden Canaans ter eer,

Men kapt en tapt uyt hals en stroten,

En ’tauter roockt van ’toffer-smeer.

21 De aerd, ontheylight door het nat

Dat uyt onschuldig’ aeren spat,

Dronck sig aen sulcken grouwel droncken;

Haer doen was vuyl aen alle kant,

So dat voor God haer wercken stoncken

Van geestelijcke hoere-schand.

22 Des raeckt Gods gramschap in de vlam

En ’tvolck dat hy ten erfdeel nam

Was nu een grouwel in sijn oogen;

Hy leverts’ in der heydnen macht

So dat sy heerschen met vermogen

Op dit, wel eer so lief, geslacht.

vj. Pause.

23 Dus raeckt heel Israel in druck:

Haer vyand krijght haer onder ’tjuck,

En doetse buygen en verneeren;

Noch redde God haer menighmael,

Maer ’tquaed is quaelijck af te leeren,

Sy vallen tot haer oude quael.

24 ’t Geschrey gaet nae den Hemel toe

En God haers jammers weder moe

Aensiet sijn volck en neyght sijn ooren;

Hy heeft gedacht aen sijn verbond

Dat hy haer vaedren had gezwooren,

Des Israel genaede vond.

25 Hy heeft der heydnen hert geraeckt,

Gevangens werden los gemaeckt:

O Heer, wilt ons oock weder vryen

En brenght ons uyt den volckren t’saem

Op dat wy moogen ons verblijen

En loven uwen heylgen naem.

26 Verlossingh geeft tot vreughde stof;

Den God van Israel sy lof

Van eeuwigheyd in eeuwigheden;

Het volck met algemeene stem

Gedachtigh wat het heeft geleden

Segg’, Amen, Amen, lof sy hem.

Den Cvij. Psalm.

GOd is goed en genaedigh

Des geeft hem lof en eer,

Sijn goedheyd duyrt gestaedigh

En eyndight nimmermeer.

Dat zegge, dien hy vry

Van ’s vyands handen maeckte,

Doe ’tjuck van slaeverny

Den hals en schouders raeckte.

2 Die hy van allen oorden

Heeft weder thuys gebracht

Van zuyden en van noorden

Van oost en west met macht.

Sy hadden sonder padt

Gedoolt door hey en bergen

En vonden dorp noch stadt

Daer sy sich konden bergen,

3 Gequelt van dorst en honger

Wijl dranck en spijs ontbrack

Geen waeter-aeder sprongh’er,

Haer lijf wierd laf en mack,

Haer ziel was overstelpt,

Tot God gaen haere klachten,

Sy schreyen, en hy helpt

Op dat sy niet versmachten.

4 Hy quam sijn volck geleyden

Om lancx het rechte pad

Te raecken uyt der heyden

Ter wooningh in een stad:

Laet hen dan, voor den Heer,

Sijn gunst en goedheyd prijsen

En, voor den menschen, eer

Aen Haeren God bewijsen.

5 Hy heeft de drooge zielen

Van haeren dorst verlost

En die van honger vielen,

Gesterckt met goede kost.

Die in de duysternis

In kerckeren en gaeten

(Daer’t nacht geduyrigh is)

In band en boeyen zaeten.

j. Pause.

6 Om dat sy tegen basten

Het woord van haeren God,

Noch op sijn raed en pasten

Maer smaeden sijn gebod

Heeft hy het hert verneert

Door kruys en harde slaegen;

Sy struyckelden ter eerd

Daer sy geen hulp en saegen.

7 Doch als sy tot hem steenden

En alsmen traenen goot

Vertrooste hy die weenden

En hilp haer uyt den noodt.

Die in den kercker stack

Die voerd’ hy uyt het duyster

Daer hy de banden brack,

En brachts’ uyt boey en kluyster.

8 Dat sy met volle monden

God geven danck en eer

En sijnen lof verkonden

Den menschen wijd en veer.

De deuren van metael

Op Gods bevel ontlooken,

En grendelen van stael

Heeft hy in twee gebroocken.

9 De dwaesen ingetreden

Des ondeugds slimme paen

Ter ongerechtigheden

Die hebben straf ontfaen,

Dat haer de walge stack

Noch spijs noch dranck en smaeckten,

So dat sy laf en zwack

De poort des doods genaeckten;

10 Doch als sy tot hem steenden

En alsmen traenen goot

Vertrooste hy die weenden

En hilp haer uyt den noodt:

Sijn woord schickt hy voor uyt,

Een woord, om haer te spaeren

Die nu de dood te buyt

By na gevallen waeren.

11 Dat sy met volle monden

God geven danck en eer

En sijnen lof verkonden

Den menschen wijd en veer,

Dat sy op den autaer

Danckofferen doen branden

En maecken openbaer

Sijn roem in alle landen.

ij. Pause.

12 Sy die de Zee bevaeren

En groote waeter-vloen

Met schepen en met waeren

En so haer handel doen,

Die kunnen in het diep

De wondren en de wercken

Des Heeren, diese schiep,

Wel duydelijcken mercken.

13 Hy spreeckt: en op sijn woorden

Sijn alle winden ree

Van’t oost, west, zuyd en noorden,

Het gaeter hol in zee,

Sy vliegen op en neer,

Nu nae den Hemel henen

Nu na den afgrond weer,

Haer geest is als verdwenen.

14 Sy suyselen en vallen

Gelijck een droncken man,

En geen so wijs van allen

Die ’t schip meer stieren kan:

So sy in sulcken nood

Tot God haer handen heffen

Hy redse van de dood

En maeckt het waeter effen.

15 De winden, die de baeren

Deen loopen nae haer wil,

Die vallen en bedaeren,

De Zee werd kalm en stil,

Dies sijn de schippers bly

Die’t al verlooren gaeven:

Schip, goed en ’t lijf daer by

Raeckt in behouwen haeven.

16 Dat sy met volle monden

God geven prijs en eer

En sijnen lof verkonden

Den menschen wijd en veer:

Sijn naem sy uytgebromt,

Sijn goedheyd uytgemeeten

Daer ’t volck te saemen komt

En d’Oudste sijn geseeten.

iij. Pause.

17 Hy maeckt de rijcke stroomen

Tot barre wildernis,

Daer struyck, noch stronck, noch boomen,

Noch gras te vinden is;

Hy maeckt het vruchtbaer land

Om der inwoondren sonden

Tot duyn en dorre strand,

En kley tot zilte gronden.

18 Hy keert de hooge heyden

Weer tot een poel en plas

En gaet de stroomen leyden

Daer de woestijne was,

So datmer werd verzaedt

Daer honger wierd geleden,

En daer geen huys en staet

Daer bouwtmen heele steden.

19 Men plant’er en men saeyt’er

Tot lijftocht en gewin,

Men pluckt’er en men maeyt’er,

De vruchten koomen in;

Het volck groeyt aen en aen,

God laet zijn zeegen stroomen,

Haer vee is wel gedaen

En ’twerdt’er niet benoomen.

20 Maer als sy zadt gegeeten

Aen voorspoed en geluck

God en haer selfs vergeeten

So raecktmen weer in druck,

De Grooten in den haet,

De Vorsten in verachten,

Sy zwerven sonder raed

Met hulpeloose klachten.

21 Noch denckt hy aen den vroomen

En wie onschuldigh lee:

Haer huys heeft toegenoomen

Gelijck het vruchtbaer vee:

Sy sien met blijschap aen

Het goed dat God haer gonde,

Maer alle boosen staen

Met toegestopte monden.

22 Wie wijs is, moete weeten

Uyt dat hy siet en merckt,

Hoe ruym en ongemeeten

Dat Gods genaede werckt

***

Hy neem dees dingen waer

Die kennis heeft en reden,

Sy spreecken luyd en klaer

Van Gods weldadigheden.

Psalm Cviij.

MYn geest is vaerdigh en bereydt

O God, om uwe Majesteyt

Te loven met gedicht en zanck

En met der soeten snaeren klanck:

Wel op dan Cijter, Harp en Luyt

Om met een aengenaem geluyt

Den naem des Heeren groot te maecken

So haest ick ’smorgens sal ontwaecken.

2 O God, ick sal dijn lof en eer

Verkondigen, dat wijd en veer

Den volckeren in menigh Rijck

De grootheyd uwer daeden blijck:

Want uwe goedheyd heeft geen maet

Die boven alle wolcken gaet:

Uw waerheyd is niet om vergrooten

En kan tot aen de sterren stooten.

3 O Heer, verheff’ u boven al,

Dijn eere klinck door bergh en dal:

Verloss’ het volck dat ghy verkoort:

Uw hand behoude my, en hoort.

Hy hoord’, en uyt sijn heylighdom

Sprack hy tot my, en juycher om,

Ick stel u binnen Sichems paelen,

En meet u toe de Sucoths daelen

4 Het deel van Gilead komt my,

Manass’ en Ephraim daer by,

Dees’ is de sterckte van mijn hooft

Gelijck eens stiers, die breeckt en klooft

Al wat hy met sijn hoornen raeckt,

Oock Iuda, die de rechten maeckt

En geeft in Israel de wetten

Waer nae sich yder heeft te setten.

5 Mijn wasch-tob is den Moabijt,

Mijn voet-veegh is den Edomijt,

Bey staen sy vaerdigh en bereyd

Als slaeven tot mijn dienstbaerheyd.

Het volck van’t machtigh Palestijn

Sal ick my doen gehoorsaem zijn,

Haer Vorsten sal ick na gaen jaegen

En voeren op mijn zeege-waegen.

6 Wie sal my brengen in de stad

Die vaste muyr en vestingh had?

Wie is’t die my sal leyden heen

Tot in het land der Idumeen?

Sult gy ’tniet zijn, mijn God mijn Heer,

Die ons verstooten had wel eer

En weygerd’ in voorleden tijden

Met ons te trecken om te strijden?

7 Dat ons dijn hulpe koom te baet

Als ’t waeter aen de lippen staet,

Want die men by de menschen vind

Is niet als ydelheyd en wind.

Wy sullen door uw stercke hand

Doen groote daeden in het land

En onse vyanden vertreden.

Daer God is, werd met winst gestreden.

Den Cix. Psalm.

O Heer, wilt doch niet langer toeven,

De mond van God-vergeeten boeven

Van lasteraers en leugen-gooten

Die heeftmen tegen my ontslooten

En snoode tongen schenden my,

Vol valscheyd en bedriegery.

2 Sy hebben sonder schuld of reden

Met bittre woorden my bestreden:

Mijn weldoen is met quaed bejegent:

Sy vloecken my die’k heb gezegent:

Wat tegen-weer heb ick gedaen?

Ick heb geleen, en sagh het aen.

3 De goddeloose die beloonde

Met haet mijn gunst, die ick hem toonde;

Ick lee en bad: maer, gy o Heere,

Dat sich u toorn ter wraecke keere,

Stell’ over hem een dwingeland:

De Satan stae ter rechter-hand:

4 Voor schuldigh moete hy verklaert zijn

Daer Rechters over hem vergaert sijn:

Tot sonde moet sijn bee gedyen:

Sijn leven sy van korte ty’en:

Hy raecke vroegh in’t duyster graf:

Men neem’ hem al sijn ampten af:

5 Dat sijne kinders werden weesen

Sijn vrouwe weeu, vol sorgh en vreesen:

Dat sy nu gints, nu herwaerts dwaelen

En haeren kost met beedlen haelen

En soecken ’slevens onderstand

In haer verwoeste vaderland:

6 De woeckeraer slae klaeuw en tanden

In sijn besit, en erf, en landen,

Een vreemde koom sijn arbeyd rooven

En haele sijn gebonde schooven,

En niemand vrage hoe’t hem gaet,

Noch koom sijn weeuw of wees te baet.

j. Pause.

7 Wilt hem en sijn geslacht doen sterven,

Het kome niet ter tweeder erven,

Verdelgh en roeys’ uyt land en steden;

Sijns vaeders ongerechtigheden,

De zonden, die hy heeft gepleeght

En werden nimmer uytgeveeght;

8 ’t Quaed dat sijn moeder heeft bedreven

Blijf eeuwigh by u opgeschreven

En koom gestaedigh voor uw oogen,

Wilt hem op d’aerde niet gedoogen,

Maer neem hem wegh met sijn geslacht

Uyt aller menschen nae-gedacht.

9 Om dat hy sich noyt liet bewegen

Weldaedigheyd of deughd te plegen

Daer medelijden was van noode,

Maer, liever als hy hulpe boode,

Den vroomen die hy sagh in nood

Vervolghde selver totter dood.

10 ’t Was vloeck op vloeck dat hy beminde

Dat hy dan vloeck op vloecken vinde,

Hy zy ontbloot van alle zeegen

Die niemand van hem heeft gekregen:

Vloeck sy sijn kleed, dat om hem heen

Bedecke sijn vervloeckte leen.

11 Vloeck gae hem in sijn ingewanden

Als waeter in verdrooghde landen,

Dat sijn gebeenten en sijn schincken

Den vloeck als oly in haer drincken,

Hy zy van vloeck so dicht omgordt

Als’t lichaem van den gordel wordt.

12 So wille God sich van haer wreecken

Die quaed van my met onrecht spreecken:

Sulx zy den loon van mijn vyanden

Die tegen my sijn opgestanden,

Maer gy, o Heer begunstigh my

Op dat uw naem gepresen zy.

ij. Pause.

13 Doe my gevoelen uw genaede:

Want gy zijt goed, en ick belaede,

Bedruckt, behoeftigh en elendigh,

Mijn hert is my gewondt inwendigh,

Ick gae gelijck een schaduw heen

Die schielijck quam en haest verdween.

14 Mijn rust is van seer weynigh uyren,

Ick kan noch hier noch ginder duyren

Gelijck de sprinckhaen op der heyden;

Het vet is van mijn vleesch gescheyden,

Mijn knien sijn door het vasten zwack

En knicken onder ’slichaems pack.

15 Noch komter dit by al mijn lyen:

Ick werd bespot van mijn partijen,

Men schudt het hooft, en ick moet hooren

Dat ick verguycht werd en geschooren.

Op Heer, en weest ter hulp bereyd

Nae dijne groote goedigheyd;

16 Behoude my op dat sy weeten

O God, die hooge sijt geseeten,

Dat dit zijn wercken uwer handen.

Wat geef ick om haer bitse tanden

Als gy my geeft dat ick versoeck?

Als gy my zegent, wat’s haer vloeck?

17 Laet haer sich tegen my verheffen,

Laet haer mijn eer en naem bekeffen,

Ick, uwe knecht, sal my verblijden.

Die my vervolgen en bestrijden

Sult gy met schand doen henen gaen

En met beschaemde wangen staen.

18 Des sal ick uwen lof verklaren

En roemen midden in de schaeren

Daer uw gemeynten is vergaedert,

Om dat uw hand den armen naedert

En helpt den vroomen uyt den nood

Van die hem doemden tot de dood.

Psalm Cx.

DUs sprack de Heer tot mijnen Heer voor desen:

Sit nevens my aen mijne rechter-hand

Tot dat ick sal dijn vyand meester wesen

En onder u ten voet banck heb geplant.

2 Dus sprack de Heer: maer gy, mijn Heer, verheven

So hoogh in eer, uyt Syon komt uw Rijck,

Daer u de kroon en scepter is gegeven:

Heerscht breed en wijd, dat alles voor u strijck:

3 In heylgh cieraed sal u dijn volck omronden

Ter tijd wanneer uw heyr-kracht is vergaert,

De dauw dijns jeughds sal vruchtbaer sijn gevonden

Als die ons hier de Somer-uchtend baert.

4 God sey, en zwoer’t met hoogh-gestaefden eede

(En ’tgeen hy zey en heeft hy niet gewraeckt)

Een Priester zijt gy in der eeuwighede

Nae d’orde van Melchisedech gemaeckt.

5 De Heere sal aen uwe rechter-hand sijn

Ten dagh sijns toorns, en Koningen verslaen:

En als het vyer sijns gramschaps sal aen brand sijn

Sal’t bloedigh stael door veele Vorsten gaen.

6 Hy sal voor recht de heydenen ontbieden

En maecken ’t land vol lijcken door het zwaerd:

Een groote sal sijn handen niet ontvlieden,

Een heerschend hooft, dat machtigh is op aerd.

7 Uyt beecken sal hy drincken aen der weege

Wanneer hy volght sijn vyand op de vlucht,

En vol van eer, sich wendende met zeege,

Sal hy sijn hooft opsteken in de lucht.

Psalm Cxj.

UYt ’tbinnenst van een danckbaer hert

Dat tot Gods lof gedreven werd

Sal ick hem prijs en eer gaen singen:

Ick sal hem loven in den Raed,

Ick sal hem prijsen daermen gaet

Ter heyliger vergaederingen.

2 Groot sijn de wercken van sijn hand:

Die daer in snuffelt met verstand

Die kan daer diepe wijsheyd haelen:

Sijn daeden sijn vol majesteyts,

Geen uyr of tijd, geen plaets of kreyts

Kan sijn gerechtigheyd bepaelen.

3 Sijn wondren heeft hy ons verklaert:

Die werden in ons hert bewaert;

Hy is barmhertigh en genaedigh,

Hy geeft hem spijse die hem vreest

En hem bemint met lijf en geest,

Oock houd hy zijn verbond gestaedigh.

Pause.

4 Gods volck heeft sijne macht verstaen

Als hy de heydnen op dee staen

En gaf haer land sijn’ uytverkooren;

Sijn doen is vol gerechtigheyd,

In’t geen hy wil en dat hy seyt

Is trouw en sekerheyd te spooren.

5 Sijn woord is waer in eeuwigheyd;

Hy heeft sijn volck het juck ontleyd,

Sijn volck, dat hy had uytgelesen;

So staen oock sijn verbonden vast

Die hy te houden heeft belast;

Sijn naem is heyligh en te vreesen.

6 Gods vrees’ is een heylsaeme saeck;

Wel hem die daer in schept vermaeck;

Sy is’t begin van alle wijsheyd.

Hy diese heeft is wel bedacht,

Waer in, voor diese recht betracht,

Een onverganckelijcke prijs leyd.

Psalm Cxij.

WEl saeligh zijn de luy te achten

Die Godes wil met vrees betrachten,

By wien sijn wetten sijn in waerde;

Haer zaed sal meerderen en groeyen,

En haer geslachten sullen bloeyen

En zijn gezegent op der aerde.

2 Met rijckdom salse God bestorten,

Geen geld of goed en sal haer schorten,

En haer besitt is onbesproocken;

Daer andren in het duyster dwaelen

Daer lichtse God met heldre straelen:

Den vroomen is sijn dagh ontloocken.

3 Wel hem die mild is en weldaedigh,

Die gaeren leent en schenckt genaedigh,

En oprecht gaet in doen en laeten;

Geen aerdsche dingen sullen blijven:

Maer niemand sal sijn lof uytwrijven,

En eeuwigh salmen van hem praeten.

4 In tegenspoed en zwaere daegen

Sal hem geen quaed gerucht vertsaegen,

Hy steunt op God en goed Geweeten,

Tot dat hy sijne weer-partijen

Die hem beliegen en bestrijen

Sal aen sijn voeten sijn gesmeeten.

5 Van’t goed dat hem God heeft gegeven

Doet hy den armen met hem leven,

En sluyt sijn milde handen open,

Des rijst sijn eer tot aen de wolcken,

En sal by velerhande volcken

Sijn naem door verre landen loopen.

6 De goddeloos hier door ontsteecken

Die sal van spijt en gramschap breecken

En op sijn bitse tanden knersen:

Hy sal versmelten en verslensen,

’t Sal hem niet gaen nae sijne wenschen

Die haet en nijd ter mondt uyt persen.

Den Cxiij. Psalm.

GY die des Heeren knechten zijt

Looft God tot aller stond en tijd,

Wilt sijnen naem alom verbreeden,

Sijn eer en moete noyt vergaen

Maer staegh in uw gedachten staen

Van nu af tot in eeuwigheden.

2 Van daer de Son den dagh begint

Tot daer hy zich des avonds vind

Moet sijnen naem geheylight wesen:

Groot is des Heeren Majesteyt,

Hoogh is sijn roem en heerlijckeyd

En boven hemelen gereesen.

3 Wat Heer is onsen God gelijck?

Wie is so eer en glory-rijck?

Wie is soo hoogh ten Throon verheven,

Die in het alderhooghste staet

Van waer hy’t oogh beneden slaet

Op menschen die op d’aerde leven?

4 Men geef hem eeuwigh, eeuwigh, lof:

Hy doetse rijsen uyt het stof

Die laegh sijn en niet groot in waerde;

Hy heft den kleynen uyt het slijck

En maeckts’ in eer en macht gelijck

Den grootste Princen van der Aerde.

5 Des armen wijfs, dat tot hem zucht

Om dat sy dor en onbevrucht

De liefde van haer man siet mindren,

Erbermt hy sich, en zegent haer

So dat het arme vrouwtje baer

En werd’ een moeder veeler kindren.

Den Cxiiij. Psalm.

DOe Israel toogh uyt Egypten-land

En Iacobs huys, geleydt door Godes handt,

Ontquam de slavernye,

Doe bleeck hoe nae hy God aen ’therte sat

En dat hy hem ter erf gekooren had

En eyg’ner heerschappije.

2 De zee sagh ’t aen en hy verliet sijn kolck:

En de Iordaen weeck voor des Heeren volck

Met aerselende stroomen:

De heuvelen en bergen hoogh van top

Die sprongen als de jonge rammen op

Als sy ter weyde koomen.

3 Wat schort u, zee, dat gy u kolck verlaet?

Wat ist, Iordaen, dat gy te rugge gaet

Met aerselende stroomen?

Gy heuvelen, en bergen hoogh van top,

Wat springht gy als de jonge Rammen op

Als sy ter weyde koomen?

4 ’t Onset sich al voor Godes aengesicht:

Dat drooght de zee, en maeckt de bergen licht

En doet de heugels springen:

Gods aengesicht, die klippen klooft van een,

En uyt een rots en uyt een barre steen

Een waeter-sprongh doet dringen.

Den Cxv. Psalm.

NIet ons, o Heer, maer u zy alle lof:

En geef doch aen den heydenen geen stof

Met ongebonde taele

Te roepen, tot onlijdelijcke spot,

Waer is hy nu, waer blijft haer groote God?

Dat men hem voort gae haele.

2 Maer niet so grof, gy goddeloose mond:

Ons God bewoont de hemelen in’t rond,

En doet wat hem geliefde:

Uw Goden sijn van silver of van goud,

Of minder stof, van steen, of nietigh hout

Dat menschen hand door-kliefde.

3 Daer is een mond: maer och! men spreeckter niet,

Twee oogen: maer, geen van haer beyde siet:

Wat sijn haer neus en ooren?

Geen reuck so sterck die in haer hersens gaet:

Geen klanck so schel, die in haer ooren slaet:

Sy riecken noch sy hooren.

4 Twee handen: maer die niets en tasten aen;

Twee voeten: maer die nergens heenen gaen;

Geen spraeck komt uyt haer strooten.

Al wiese maeckt en wie daer op vertrout

Die sy gelijck den beelden, die van gout

Of silver sijn gegooten.

Pause.

5 Maer, Israel, vervalt soo wijt niet meer:

Stelt u geloof op uwen God en Heer:

Hy zy u onderstutter;

Gy Arons huys, hy sy u toeverlaet;

Betrouwt op hem: want als het quaelijck gaet

Is hy een trouw beschutter.

6 Gy, die hem vreest met kinderlijck ontsagh,

Steunt vry op hem die niet te kreucken plagh;

Hy heeft ons niet vergeeten;

Wy sijn altijds geweest in sijn gedacht:

Hy sal aen ons en ’tpriesterlijck geslacht

Sijn zegen ruym toe meeten.

7 ’t Sy dat gy zijt, of groot, of laegh en kleyn,

Sijn zegen sal hy storten in’t gemeyn

Op alle die hem vreesen:

God maeckt geen scheel of onderscheyt van staet:

Al wie hem vreest en die de boosheyd haet

Die sal gesegent wesen.

8 Dit is mijn wensch: God, die den Hemel schiep,

Die d’aerde scheydt van ’t grondeloose diep

Wil u sijn seegen geven;

De Hemelen houdt hy voor sijnen Throon,

Het aerdrijck geeft hy aen den mensch ter woon

Om rijckelijck te leven.

9 Van dooden, die ten graeve sijn gedaelt,

Daer van en werd Gods eere niet verhaelt,

Men looft niet sonder leven:

So laet ons dan, wijl God ons ’tleven gond,

Met lijf en ziel uyt onser herten grond

Hem lof en eere geven.

Den Cxvj. Psalm.

ICk heb den Heer van gantscher herten lief,

Om dat hy heeft geluystert nae mijn klaegen:

Hy hoorde my in mijn bedroefde daegen

Doe tegen my het onweer sich verhief.

2 Ick was beset met stricken van de dood

En sagh geen raed hoe icker uyt souw raecken;

Ick was benaeut en wist niet wat gaen maecken:

Des riep ick, Heer, verlost my uyt den nood.

3 Hy hoorde my en heeftm’er uytgeredt,

Gelijck hy is getrouw en vol genaede

Voor yder die met anxst en druck belaede

Sendt nae sijn Throon sijn yverigh gebedt.

4 Ick was by nae verteert en uytgemerght,

Maer Godes hand behiel my in het leven,

Dies, mijne ziel, will’ u ter ruste geven:

Want hy heeft u behouden en geberght.

5 Hy is’t die my heeft van de dood bewaert;

Mijn oogen voor een vloed van droeve traenen;

Hy heeft my doen op vaste voeten staen, en

Hy sal my weer doen leven onvervaert.

Pause.

6 Ick heb gelooft, des sprack ick koen en stout:

Want staer op God so werd gy niet bedroogen,

Maer by den mensch en vindmen niet als logen;

Ter tijd mijns ramps heb ick op God vertrout.

7 Maer, nu hy my dees weldaed heeft gedaen,

Wat weder-loon sal ick den Heere geven?

Den kelck des dancks, voor dat hy my doet leven,

Neem ick, en sal sijn naem gaen roepen aen.

8 Ick sal terstond van ’t geen ick heb belooft

Voor Godes volck my suyv’ren en ontbinden,

Die kostlijck acht het leven sijner vrinden,

En sorght dat het niet licht en werd gerooft.

9 Wel aen, mijn God, ick ben uw arme knecht,

Een zoon, die van u dienstmaeghd is gebooren;

Ick ben, dien gy verloste van te vooren

Uyt banden, die de dood my had gevlecht.

10 Ick sal u naem aenroepen nu terstond

En offer doen van lof en danckbaerheden,

En sal aen u betaelen, nu op heden,

Voor al uw volck daer ick my voor verbond.

11 ’k Sal offer doen, en ’t geen ick heb belooft

Sal ick, o God, in u gewijde Zaelen

In’t midden van Ierusalem betaelen;

Lof zy u: lof, die noyt en zy verdooft.

Den Cxvij. Psalm.

HEt love God al watter is;

Al wie noch sit in duysternis,

Al wie het licht ontfangen heeft,

Wie siet, en wie in’t doncker zweeft:

Want aen sijn gunst deylt yder een

En waerheyd isser in sijn reen.

Psalm Cxviij.

LOoft God en prijst hem t’aller uyren,

Want hy is mild in woord en daed,

Sijn goedheyd en genaede duyren

En hebben perck, noch eynd, noch maet.

Dat Israel nu vry oirkonde

Dat Godes gunste noyt vergaet,

En segge vry uyt hert en monde,

Gods goedheyd heeft noch eynd noch maet.

2 Dat Arons huys ter heylger Zaele

Daer’t aen des Heeren auter staet

Vry seg met algemeene taele,

Gods goetheyt heeft noch eynd noch maet;

Dit moete haer ten mond uytkoomen

Daer Godes vrees in’t herte staet,

Dit zy het woord van alle vroomen:

Gods goetheyt heeft noch eynd noch maet.

3 Ick hebbe tot den Heer geroopen

Doe ick my dapper vond beknelt,

En hy dee my sijn goedheyd open

En heeft my op het ruym gestelt;

Ick hebbe God aen mijne zijde,

Des ben ick nergens voor vervaert,

Wat dat ick van de menschen lijde

Is my voortaen geen vreesens waerdt.

j. Pause.

4 Oock hebben sy hem aen haer zijde

Die my haer hand en hulpe bien,

Des, hoe mijn vyand my bestrijde,

Ick sal aen hem mijn lusten sien;

’t Is beter vast op God te bouwen

Als op der menschen macht te staen,

Die zich op Vorsten gunst betrouwen

Die vinden sich wel licht verraen.

5 Doet my van alle kant omringen,

Laet alle volckren om my staen

En my met al haer macht bespringen,

Ick sals’ in Godes naem verslaen;

Schoon dat op my met schut en pijcken

Mijn vyand hard quam dringen aen,

Ick sal niet eene voetstap wijcken

Maer sal hem moedigh tegen-gaen

6 Schoon sy op my als hooren-toornen

Met heele zwarmen vielen aen,

Ick sal haer als een vyer van doornen

Doen in des Heeren naem vergaen.

Mijn vyand socht my t’overstolpen

Om my te krijgen in de val,

Maer neen: de Heer heeft my geholpen;

Wie isser die my krencken sal?

7 Op hem ist dat ick my vertrouwe;

Hy is mijn roem, mijn lust, mijn liedt,

Hy is de rotz daer ick op bouwe,

Mijn troost in al wat my geschiedt.

’t Is vreughd ten huyse van de vroomen,

’t Is blijschap door het gantsche land,

Om dat men heeft de kracht vernoomen

Van Godes stercke rechterhand.

ij. Pause.

8 De stercke rechterhand des Heeren

Is hoogh verheven over al,

Haer kracht is groot: wie sal my deeren?

Wie isser die my krencken sal?

Het leven sal my niet begeven:

Wat wild gy, Dood? wat dreyght gy, hel?

Ick sterve niet: maer ick sal leven

Op dat ick Godes lof vertel.

9 ’t Is waer, de harde hand des Heeren

Heeft my somwijlen aengetast,

Maer liet de dood my noyt verheeren:

So verr’ en kreeghtse macht noch last.

Onsluyt my nu, gy Arons kindren,

De poorten der gerechtigheyd,

Op dat ick ingae sonder hindren

Daer Godes eere werd verbreydt.

10 Dit is de poort, dit sijn de deuren

Om in des Heeren huys te gaen:

Betracht sijn wil, sijn wet, sijn keuren,

So sullens’ altijds open staen.

Ick sal, o Heer, aldaer met reden

Uw lof van my gaen vangen aen,

Om dat gy in mijn bangigheden

My hebt verlost en bygestaen.

iij. Pause.

11 Hoe diep sijn Gods verborgentheden!

De Steen, verworpen en versmaedt

Van dwaese bouwluy, is op heden

Den hoecksteen daer’t gebouw op staet.

Dit is een werck hoogh van vermoogen

Door Gods al-wijsen raed geschiedt:

Het is een wonder in ons oogen,

En die het siet begrijpt het niet.

12 O blijden dagh, van God gegeven!

Wel op, en laet ons lustigh zijn;

Hy zy in vrolijckheyd verdreven:

Noyt aengenamer Zonne-schijn!

Men segg’ en sing’ in volle reyen,

Bewaer ons, Heer, voor alle druck,

En wilt den nieuwen Koningh leyen

Op dat hem alles wel geluck.

13 Hy leve langh, en zy gezegent:

God heeft hem tot ons Vorst gewijdt;

Dus werde hy van u bejegent

Die in het huys des Heeren zijt.

De Heer is God; sijn licht, sijn straelen,

Sijn Son is voor ons opgegaen:

Wilt dan het lam ten offer haelen

En aen het hooft des auters staen

14 O Heer, ick sal u naem verheffen,

Gy zijt mijn God, ick zeg u lof,

Och kon ick sulcke woorden treffen

Die waerdigh sijn so hoogen stof!

Looft God en prijst hem t’aller uyren,

Want hy is mild’ in woord en daed,

Sijn goedheyd en genaede duyren

En hebben perck, noch eynd, noch maet.

Den Cxix. Psalm.

Aleph. 1.

WEl hem die recht op sijne wegen gaet,

Dien Godes wet is’t richtsnoer sijner paeden

So dat hy noyt ten dool-wegh in en slaet;

Wel hem, die richt sijn leven nae de blaeden

Van’t heyligh boeck, het boeck van Godes hand,

En die hem soeckt met lust, niet om verzaeden.

2 Wel hem, die list en valscheyd van sich bant

En niet en wijckt van ’s Heeren rechte straeten

Of rechts of slincx, aen d’een of d’andre kant;

Wel dien, die ’t quaed en slimme gangen haeten:

Want gy, o Heer, hebt uwe wet geset

Tot richtsnoer van al wat wy doen of laeten.

3 Och, was mijn wegh gericht nae uwe wet!

Kon ick, o God, my vast daer toe begeven

Om uwe wil te volgen onbelet!

Och, kon ick recht nae uw bevelen leven!

Want hy en werd ter schande noyt gebracht

Wiens zin en ziel aen uw geboden kleven.

4 Leer my, o Heer, uw wetten dagh en nacht!

Dan sal ick u van reyner herten loven

Als gy my tot haer kennis hebt gebracht

En het gordijn sal wesen opgeschoven.

Gy wilt, o God, dat men uw wil betracht:

Ick wil, en zal, geef my u hulp van boven.

Beth. ij.

1 Hoe houdt de jeught haer wegen onbesmet,

De losse jeught, in glibberige jaeren?

Wanneer men wel op uwe wetten let

So sal men sich voor’t vallen best bewaeren.

Ick soeck u, Heer, ick soeck het rechte pad,

Bewaer my voor het dwael-spoor in te vaeren.

2 Ick heb uw woord, gelijck een waerde schat,

In mijne ziel sorghvuldigh opgeslooten,

Maeckt dat op my de sonde niet en vat

Op dat ick van u niet en werd verstooten;

Leer my uw wet dat ickse recht verstae

En wilt in my haer kennis steeds vergrooten.

3 Ick heb uw woord verkondight vroegh en spae,

Ick heb uw recht verborgen noch verzwegen

Maer spreecker af waer dat ick keer of gae;

’k Heb my verblijdt in’t vinden uwer wegen,

’k Heb my verheught in uw getuygenis

Meer of ick goudt of rijckdom had verkregen.

4 Ick sal in als dat van u rechten is

My oeffenen, en vlijtigh op gaen mercken,

Op dat ick niet in uwe kennis mis;

Uw wet sal my verlustigen en stercken,

So dat mijn geest sal wesen bly en fris

En noyt sal ick vergeeten uwe wercken.

Gimel. iij.

1 Doe, Heere, goed aen dijn geringen knecht:

Och, dat ick blijf behouden in het leven

Die al mijn hert heb aen uw woord gehecht!

Verlicht mijn oogh en wilt my kennis geven;

Beschijn mijn hert, als met een sonne-strael,

Op dat u wet daer helder stae geschreven.

2 Ick ben hier vreemt, die gins en weder dwael;

Nu ben ick hier, en op een ander morgen:

Maer ’tis al niet, ’t zy dat ick rijs’ of dael,

Als maer uw wet my niet en werd verborgen.

’t Verlangen nae uw rechten maeckt my laf,

En krenckt mijn lijf door eyndeloose sorgen.

3 ’t Hovaerdigh hert verdient u vloeck en straf.

Wreeck u van die met trotse tongen spreecken

En dwaelen ver van uwe wegen af:

Maer laet, o Heer, my in geen schande steecken

Die nae uw woord u wel te dienen tracht

En wachte my van uwe wet te breecken.

4 ’t Sy kleyn of groot, ick werd alom veracht;

’t Sy heer of knecht, het is my alles tegen,

Maer uwe knecht neemt op u wetten acht,

Ick schep mijn lust in’t kennen uwer wegen:

Die sijn mijn Raed, die my, ’t zy dagh of nacht,

Om troost en hulp laet nimmermeer verlegen.

Daleth. iiij.

1 Ach, mijne ziel is bangh en afgeslooft:

Wilt my, o Heer, als op een nieuw doen leven

Gelijck gy my voor desen hebt belooft,

Want gy hebt my een gunstigh oor gegeven

Doe ick aen u my selven heb ontdeckt,

Leer my de wet door uwen geest geschreven.

2 Wijst my de wegh die tot u kennis streckt,

Leer my verstaen uw heylge wette-boecken,

En mijnen geest, als uyt een slaep ontweckt

Sal vlijtigh zijn om die te ondersoecken.

Mijn ziel versmelt en druypt van droeffenis,

Wilt, na u woord, my wederom verkloecken.

3 Voor slimme paen, daer niet dan doolingh is,

Bewaer my, Heer, en wilt my steeds geleyden

Door uwe wet, op dat ick niet en mis:

Die sal my ’t krom van’t rechte leeren scheyden.

Des waerheyds wegh heb ick my voorgestelt,

Wilt my daer toe door uwen geest bereyden.

4 Het is u woord daer al mijn lust nae helt,

Dies hecht ick my aen u getuygenissen,

Mijn eer, o God, en lijde geen gewelt.

Ick sal u wegh inloopen sonder glissen

Als ghy mijn hert set op het ruyme veld

En ick uw troost niet langer en sal missen.

He. v.

1 Leer my, o Heer, uw wetten recht verstaen

En ick sal die sorghvuldigh onderhouwen

So langh in my des levens aeders slaen,

Tot dat mijn bloed sal door de dood verkouwen;

Doe van uw wet my grondigh onderricht

En ick en sal in’t volgen noyt verflouwen.

2 Brengh my op’t pad (want daer toe heb ick lust)

Van uw geboon en uw gerechtigheden,

En noyt en sal mijn yver sijn geblust

Om uwen wegh goedwilligh in te treden;

Ley my daer toe, en niet tot vuyl gewin;

Noyt zy mijn hert van gierigheyd bestreden.

3 Geen ydelheyd en koom my in de sin,

Bewaer mijn oogh, dat ick my niet vergaepe

Aen schijn van deugd, noch daer mijn smaeck in vin,

Maer in uw woord mijn lust en leven raepe;

Denck om uw knecht die nae uw vreese tracht:

Dat over hem uw hulp niet langer slaepe.

4 Die deugd bemint die werd hier licht veracht:

Maer gy, o Heer, wilt schande van my weeren,

Hoed my voor smaed die ’k van de wereld wacht;

Uw woord is soet, daer toe streckt mijn begeeren;

Mijn zwacke ziel sal krijgen nieuwe kracht

Als gy my uw gerechtigheyd sult leeren.

Vau.

1 Weest, goede God, tot mijne hulp bereydt,

Laet my de vloed van uwe gunst bestroomen,

Gelijck gy my so vast hebt toegeseyt,

So krijgh ick stof den haeters aller vroomen

(Die my versmaen) te stoppen haeren mond,

Want op uw woord had ick mijn merck genoomen.

2 Uw reden is des waerheyds vaste grond,

Noyt gingh’er yet als waerheyd uyt u lippen,

En (want ick staegh op uwe woorden stond)

So moete my haer hulpe niet ontglippen.

’t Staet vast by my te houden u geboon

So langh mijn hert sich in mijn borst sal rippen.

3 Dies derf ick staen voor yder een ten toon

En in de lucht mijn hooft vrymoedigh steecken,

En ick ontsie noch scepteren, noch kroon,

Voor Koningen en schroom ick niet te spreecken

Van uwe wet, die’k altijds heb betracht,

En ’t schaem-rood sal niet uyt mijn voorhooft breecken.

4 Uw wet en woord beminn’ ick dagh en nacht,

Die sijn mijn lust, mijn liefde, mijn vermaecken,

Daer is geen dingh dat ick by desen acht;

Die zijn mijn vreugd daer lijf en ziel nae haecken:

Ick hebse lief, en soeck met al mijn macht

Tot diep verstand van uwe wet te raecken.

Zain. vij.

1 Gedenck, o Heer, des woords van uwen mond,

Dat gy tot my, uw dienaer, hebt gesproocken,

Waer op ick al mijn hoopen heb gegrondt.

Laet ramp en druck en elend my bestoocken,

Uw woord alleen is’t daer men vast op gaet,

Want u verbond en hebt gy noyt gebroocken.

2 Een trotsen hoop, o Heer, heeft my versmaedt,

Maer ick en ben van u niet afgeweecken

Al was haer spot en schempen sonder maet:

Want als ick’t al heb deur en deur gekeecken

So troost ick my, om dat men tijden vind

Die aen de mijn’ in desen wel geleken.

3 Als ick somwijl sie menschen boos en blind

Doet my de schrick het bloet om ’therte stremmen,

Een volck, dat sich niet aen u rechten bind,

Op wiens gemoed uw woorden niet en klemmen:

Maer uwe wet, waer dat ick heb gedwaelt,

Was steeds mijn lied op liefelijcke stemmen.

4 Wanneer de Son ten westen was gedaelt

Was uwe wet niet buyten mijn gedachten,

Sy heeft my in de duysternis bestraelt

En lichte my in d’alderdichste nachten.

So gingh het my, gelijck ick heb verhaelt,

Om dat gy saeght dat ickse wouw betrachten.

Cheth. viij.

1 Uw wil te doen dat koos ick voor mijn erf,

Mijn deel, mijn lot: uw woord sal ick bewaeren,

Maer dat ick doch uw hulpe niet en derf;

Ick bad, en bid, wilt mijn verstand verklaeren,

Weest my, o Heer, genaedigh nae uw woord,

En wilt uw wet my grondigh openbaeren.

2 Ick heb by my mijn wegen afgespoort

En overdacht hoe dat ick had te leven:

Uw woord, dat my de sinnen heeft bekoordt,

Wees my het pad daer ick my op most geven,

Ick voelde my (so ick oock heb gedaen)

Tot onderhoud van uwe wet gedreven.

3 Een godloos volck quam my met listen aen

En socht my van uw wegen af te leyen,

Doch ick en liet my van haer niet verraen.

Ick ben van ’t bed des middernachts gescheyen

Om danck te doen voor u gerechtigheen:

Van’t sachte bed, daer ons de pluymen vleyen.

4 Die ick begae, en die my mee betreen

Sijn luyden, Heer, die u ontsien en eeren,

Ick ben met haer, en sy met my gemeen,

By anders geen en siet men my verkeeren;

’t Voelt al uw gunst wat datter leeft: alleen

Wil my, o God, uw wet te degen leeren.

Teth. ix.

1 Doe, Heer, aen my, aen uwen dienaer, goed,

Gedenck dijns woords daer ick my op vertrouwe,

Uw leer doorstrael mijn yverigh gemoed

Dat ick daer van een goeden sin behouwe,

En mijn geloof u tot een teycken zy

Dat ick mijn heyl op uw genaede bouwe.

2 Als ’t andren gaet so dee het oock met my:

Ick gingh al mee met al de wereld doolen

So langh ick was van kruys en lijden vry:

Maer als ick wierd getucht in haere schoolen

So merckt’ ick op, en viel u, Heer, te voet:

Doe my verstaen het geen gy hebt bevolen.

3 Hoovaerdige, vol trots en windigh bloed,

Die hebben my met leugens willen schaeden,

Maer uwe wet stond vast in mijn gemoed;

Sy sijn gelijck een beest, met vet gelaeden,

Dat weeld’ en rust vindt in sijn smeer en smout,

Maer uwe wet kan my alleen verzaeden.

4 Hoe goed was ’t my dat ick my vont benout!

Geen beter school, als ’t kruys, om deugd te leeren.

Dat is’t dat ons in band en omsien houdt.

’t Schijnt wat te zijn veel rijckdoms te beheeren,

Maer uwe wet is beter als het goud:

Ick sou daer voor geen goed noch schat begeeren.

Iod. x.

1 Gy schiept my, Heer, door uw vermoogen’ hand.

Ick wierd een mensch: maer om uw wet te leeren

Verlicht mijn geest en heldert mijn verstand;

So sullens’ al, die u ontsien en eeren

(Om dat ick my vast op uw woord verliet)

Haer oogh op my met grooter vreughde keeren.

2 ’t Was enckel recht (en ick ontken het niet)

Wat kruys en ramp gy over my liet koomen:

Dat uwe tucht om best-wil is geschiedt

Dat weet ick wel, en hebt daer voor genoomen:

Maer laet oock nu, nae uw genaedigh woord,

My uwe troost en goedheyd overstroomen.

3 Weert van my af al wat mijn wel-zijn stoort,

Ontfermt u mijns, en ick sal weder leven,

Want van u wet werd mijne ziel bekoort.

Brengh al ter schand, wat trots en opgeheven

Van hovaerdy, met leugens my verraedt:

En ick sal my tot u bevelen geven.

4 Dan sal, o God, al wie de boosheyd haet,

Al wie u vreest, wie oyt u wetten kenden

Wanneer sy sien hoe wel ’t uw dienaer gaet

Op my het oogh en haer gedachten wenden;

Geef dat mijn hert zy oprecht in der daed

Op dat met reen my niemand koom te schenden.

Caph. xj.

1 Houw, Heer, uw woord daer ick op heb gewacht:

Mijn hert is flaeuw, mijn geest is als bezweecken,

Mijn ziel is van verlangen als versmacht,

Mijn oogen sijn van uytsien blind gekeecken,

So dat ick sey, hoe langh, hoe langh, o Heer,

Sal dijnen knecht beloofde troost ontbreecken?

2 Want ick verschroey gelijck het natte leer

So het te dicht mocht by het vyer genaecken,

Noch denck ick staegh op uwe wet en leer:

Wanneer sal doch dees tijd ten eynde raecken?

Wanneer sult gy ter wraecke komen af

En neder slaen die nae mijn leven haecken?

3 Koom af en neem de langh verdiende straf.

Een trotsen hoop heeft my een kuyl gegraeven

Waer toe ick haer noyt reen of oorsaeck gaf;

Sy hebben my met valscheyd na doen draeven,

Om dat ick my hou vast aen uwe leer:

Koom af, o God, om mijne ziel te laeven.

4 Sy hebben my by nae gevelt ter neer,

Doch ick en heb daerom niet afgeweeken,

Maer uw bevel betracht hoe lancx hoe meer;

Verquick mijn hert, mijn krachten sijn bezweeken,

En ick sal uw geboden volgen, Heer,

En van u wet sal ick gestaedigh spreecken.

Lamed. xij.

1 Uw woord staet vast, en ’twaggelt nimmermeer,

Uw waerheyd is van gisteren, noch heden,

Die mergen sterft en neemt een rassche keer:

Sy was altijds, en duyrt in eeuwigheden.

De Hemelen sijn door uw woord gemaeckt,

Gy stichte d’aerd’ en brachts’ op vaste leden.

2 Gy schickte’t so dat niets verwrickt of kraeckt

Van’t groote werck tot op den dagh van heden:

’t Was al gereed wanneer gy maer en spraeckt;

Had my uw woord, doe boose my bestreden,

Niet ondersteunt en al mijn lust geweest,

Ick was in mijn verdruckingh overleden.

3 Dies voel ick my verbonden op het meest

Om nimmermeer uw wetten te vergeeten:

Want door haer kracht ontvonckte mijnen geest.

Ick hoor u toe, en ben u ingeseeten:

Behoude my, want heb mijn best gedaen

Om uwe wet op’t aldernaeuwst te weeten.

4 Een godloos volck, om my te doen vergaen,

Is t’saem gerot en leyt my hinder-laegen:

Maer, Heer, u woord merck ick geduyrigh aen;

Want, als ick ’t oogh heb over al geslaegen,

Sie ick hoe los dat alle dingen staen,

Maer dat u woord staet vast op stijve schraegen.

Mem. xiij.

1 Hoe vierigh werd u wet van my bemint!

Uw wet, die gy my altijds siet betrachten:

Uw wet, daer in ick so veel wijsheyd vind

Dat ick daer door mijn vyand derf verachten;

Sy maeckt my sterck; mijn haeters acht ick licht

Om dat sy noyt is buyten mijn gedachten.

2 Dies houd ick my al beter onderricht

Als Leeraers selfs van hooge wetenschappen:

Mijn meesters draef ick ver uyt het gesicht,

En d’oude sien my wijd voor heenen stappen:

Uw woord alleen, daer ick mijn werck af maeck,

Dat brenght my tot so hooge wijsheyds trappen.

3 Waer ick my keer u woord is my een baeck,

Ick volgh u wet waer dat ick heb te treden,

So dat ick noyt van’t rechte pad geraeck,

Noch miss’ het spoor van u gerechtigheden;

Geen beter leer als gy die selver geeft,

Dies ben ick noyt den dwaelwegh ingereden.

4 De soetheyd, die u wijse reden heeft,

Is soeter als het zap van honighraeten

Dat aen den mond en aen’t verhemelt kleeft;

Daer is verstand en wijsheyd uyt te vaeten;

Daer leer ick uyt, al wat in valscheyd leeft

En wat bedrieght en lieght, wel dapper haeten.

Nun. xiiij.

1 Men doolt of glipt daer’t duyster is of glad:

Maer, Heer, uw woord licht my met heldre straelen

En streckt my tot een fackel op mijn pad,

En hoed mijn voet voor slibberen en dwaelen,

Dies heb ick oock gezwooren met een eed

In’t houden van u rechten noyt te faelen.

2 Groot was mijn druck, mijn lijden en mijn leedt,

Maeck dat ick weer, nae u belofte, leve:

Vry my van’t quaed dat my ter neder smeet;

Versmaedt doch niet het offer dat ick geve

Vrywillighlijck, geslacht van mijnen mond;

Leyd my op dat ick op geen dool-wegh zweve.

3 Mijn leven liep gevaer tot aller stond,

Ick heb mijn ziel als in mijn hand gedraegen:

Maer, Heer, hoe bloot ick oyt my selven vond,

Noch had ick in u wetten mijn behaegen,

Die ick betracht, en pass’ op strick noch net

Der boosen die my alle dagh belaegen.

4 Ick heb voor my gekosen uwe wet

Om voor mijn deel en eeuwigh erf te houwen,

En heb mijn sin alleen op haer geset:

Sy is mijn vreughd in allerley benouwen;

Oock hoop ick die te houden sonder smet

Tot dat de dood mijn leven sal verkouwen.

Samech. xv.

1 De weyfelaers heb ick altijd gehaet

Wiens mont verschilt van’t geens’ in’therte draegen,

Nae het geluck of op of onder gaet:

Maer in u woord had ick al mijn behaegen.

Dat was mijn troost, mijn schuyl-plaets en mijn schild,

En sal het zijn ten eynde mijner daegen.

2 ’t Is te vergeefs u moeyt’ en tijd verspilt,

Godloosen hoop, gy mooght wel af gaen wijcken:

Ick dien mijn Heer gelijck hy heeft gewilt.

Sterck my, o God, so sal ick niet bezwijcken.

Maeck, nae u woord, dat ick behouden zy:

Laet in mijn’ hoop my niet beschaemt staen kijcken.

3 Steun my, so ben ick voor het vallen vry,

En ick sal staegh bevlijtigen u wetten;

Ghy haet bedrogh en alle guytery,

Dies sult gys’ al vertreden en verpletten

Die met bedrogh en leugens ommegaen

En haeren voet van uwe wegen setten.

4 Gy tast, o Heer, de goddeloosen aen:

Als ydel schuym, als luchte waeter-bellen

Doet gyse hier in korten tijdt vergaen,

Daerom heb ick my tot u wet gaen stellen;

Want angst en schrick had mijne ziel bevaen

Doe u gericht gingh over die gesellen.

Majin. xvj.

1 Onzijdigh heb ick in het Recht gegaen,

Noyt heb ick sucht voor dees’ of die gedraegen:

So werde my geen onrecht oock gedaen,

En geef my niet aen die, die my belaegen;

Sorgh dat dijn knecht noyt in sijn goede saeck

Geweld geschie van die het gaeren saegen.

2 Terwijl ick vast nae u verlossingh haeck

Versmelt mijn kracht; mijn oogen sijn bezweken

Wijl ick op hulp, nae u belofte, waeck;

Laet het my niet aen uwe gunst ontbreken;

Leer my u woord en het hooghwaerdigh recht

Op dat ick magh daer van met kennis spreken.

3 Gy zijt mijn Heer, en ick ben uwen knecht:

Geef my verstand om uwe wet te leeren

Waer aen ick al mijn sinnen heb gehecht.

Wel op, en wilt u hand ter straffe keeren:

Sy hebben, Heer, u wet te niet gedaen:

Dat uwe wraeck de schenders koom verteeren.

4 Geen dierbaer goud, waer dat het zy van daen,

Hoe dat het is versmolten en versoden,

Hoe dat het heeft in’t vyer ter proef gestaen,

Hoe puyr, hoe fijn, acht ick by u geboden:

Die nam ick tot mijns levens richtsnoer aen,

En half heyd heb ick in mijn doen gevloden.

Pe. xvij.

1 U woord, waer door gy uwe wil verklaert,

Is wonderbaer en vol van wijse reden:

Daerom heb ick’t gehouden en bewaert;

Het is een licht en schijnt in duysterheden;

Die’t wel deursoeckt met nederigh verstand

Werd wijs, en leert wat wegh hy heeft te treden.

2 ’t Is uwe wet waer nae mijn herte brandt:

Ick gaeper nae met yverigh verlangen

En nae u woord hijght al mijn ingewand:

Laet desen dorst mijn ziel niet langer prangen;

Sie, Heer, op my, gelijck gy zijt gewent

Op die aen u van ganscher herten hangen.

3 In uwe wet neemt alle dwael-spoor end:

Des wilt mijn wegh na u geboden rechten

En maeck my doch u heyligh woort bekent;

Laet van’t geweld mijn recht niet over-vechten;

Verlosse my van allen over-last,

En ick sal my aen uwe wil verknechten.

4 Ick heb met vlijt op uwe stem gepast:

Des doe u gunst op uwen Dienaer daelen,

En maeck my doch in uwe kennis vast;

Laet my de Son van uwe wet doorstraelen;

Mijn traenen sijn als regen neer geplast

Om dat ick sie hoe grof de menschen dwaelen.

Tsade. xviij.

1 O God, gy zijt vol van rechtvaerdigheyd

En oock u wet, die gy ons hebt gegeven;

Sy wijst den wegh die ons ter deughden leydt

En is het snoer waer nae wy moeten leven:

Gy hebt aldaer, hoe gy wilt sijn bemindt,

Gevreest, gedient, den menschen voor-geschreven.

2 Dies had my ’t vyer mijns yvers haest verslindt,

Dat in mijn ziel rechtvaerdigh was ontsteken

Om dat ick zagh hoe weynigh datmer vindt

Die eens van u of uwe woorden spreken:

Uw woorden, die geloutert zijn en reyn

Als eenigh goud, hoe nauw ter toets gestreken.

3 Ick hebse lief; en, schoon ick slecht en kleyn

Van veelen werd verworpen, en verwesen

Voor hersenloos en sonder bloed of breyn,

Noch heb ick niet vergeeten u te vresen.

Uw recht is recht in alle eeuwigheen

En uwe wet sal altijds waerheyd wesen.

4 Ick heb veel kruys en tegenspoed geleen,

Ick heb veel leeds en lijdens moeten smaecken:

Maer, hoe ick wierd gehoetelt en bestreen,

Noch kon u woord mijn bange ziel vermaecken;

Sterck my daer door, so koom ick op de been,

En sal van nieuws weerom aen’t leven raecken.

Koph. xix.

1 Ick heb tot u geroepen, Heere, hoor,

Hoor, Heer, en ick sal uw geboden houwen,

En wandelen op’t rechte deughden-spoor:

Noyt sal in my dat yver-vyer verkouwen.

Ick bad en riep, o God, behoude my

En ick en sal in wel-doen niet verflouwen.

2 Met traenen kom ick u des morgens by

Eer dat de Son den slaeper komt verrasschen,

Terwijl den dauw met sprencklen blanck en bly

Het gras en kruyd komt in den uchtend wasschen;

Oock is u wet mijn onderhoud by nacht

Als op sijn wacht de waecker heeft te passen.

3 Neygh, goede God, tot mijn bedroefde klacht

Een gunstigh oor, op dat ick magh verquicken

En door u woord ten leven werd gebracht.

Die my van ver beloeren en bemicken

(Een volck dat van u wetten niet en houdt)

Die naedren my met doodelijcke stricken.

4 Maer gy, o Heer, op wien ick heb gebouwt,

Sijt oock niet ver, nae u getuygenissen,

Die niet verlaet den man die u vertrouwt.

Ick spreecke niet nae duncken of nae gissen,

Maer weet het wel, en ’tis by my al oudt,

Dat in u woord gy nimmermeer sult missen.

Resch. xx.

1 Help, Heere, help en vry my van de dood:

Ick ben geraeckt in ellends holle baeren,

Doch uwes wets gedenck ick in den nood.

Red mijne saeck van die die my bezwaeren;

Verlosse my, gelijck gy hebt belooft,

So krijgh ick kracht en leven in mijn aeren.

2 Verr’ is u heyl van die u niet gelooft,

Van die u wet versuymen en verachten:

Maer dijnes knechts (in onspoed afgeslooft)

Ontferm u, Heer, en geef my nieuwe krachten,

Op dat ick weer magh raecken op de been.

En uwen wil met lijf en ziel betrachten.

3 ’t Getal is groot waer van ick werd bestreen:

Maer hoese my vervolgen en bestrijden

So ben ick doch van u niet afgetreen;

Ick voel een smert, die my door ’thert komt snijden,

Om dat ick sie hoe trouloos dat men gaet

En ’t rechte pad moedwilligh loopt bezijden.

4 Sie aen, o God (en ’t zy tot mijner baet)

Wat liefde dat ick t’uwaerts heb gedraegen:

Verquick mijn hert dat alle boos heyd haet;

En, nae uw woord, maeck eynde deser daegen:

Uw woord, dat vast en onverwrickbaer staet

En van wiens trouw sich niemand kan beklaegen.

Schin. xxj.

1 Ick ben vervolght van Vorsten in het land:

Maer vrees’ uw wet meer als de macht der Grooten,

Die tegen my met onrecht sijn gekant.

Uw wet en woord, wat dat my komt bestooten,

Is al mijn lust, daer ick my in verbly

Als een, die veel heeft voor sijn buyt genooten.

2 Van leugen-min ken ick my selven vry:

Ick haet en schouw die sich daer mee geneeren;

Maer uwe wet is hoogh geacht by my:

Daer by en zijn geen schatten te waerderen:

Dies siet men my, eer dat den dagh verspaedt,

Tot uwen lof wel seven maelen keeren.

3 Och, wat al vree bevindens’ in der daed

Die uwe wet recht kennen en beminnen!

Haer wedervaert geen tegenstoot noch quaed

Of haer gemoed vind sich getroost van binnen.

Het is, o Heer, uw heyl daer ick op wacht,

Oock was u wet mijn eynden en beginnen.

4 Mijn ziele neemt op u bevelen acht,

En tot u wet voel ick mijn yver blaecken,

So dat ick die bewaere dagh en nacht;

Gy weet hoe dat mijn lusten daer na haecken:

Gy ziet dat ick u wel te dienen tracht,

Want niemand kan voor u den schijn-deugd maken.

Thau. xxij.

1 Och, of mijn stem kon klimmen door de lucht!

Of mijn geschrey kon door de wolcken booren,

En tot u throon sich hefte mijn gesucht!

Dit waer mijn bee, die gy van my soud hooren:

O Heere, doe my uwe wet verstaen

En laet my in geen jammer-poel versmooren!

2 Dan sal u lof uyt mijnen monde gaen

En als een beeck van mijne lippen daelen,

En u ten danck sal ick mijn snaeren slaen;

Mijn blijde tongh sal uwen naem verhaelen

Wanneer u woord, dat enckel waerheyd is,

Mijn duffe geest op’t helderst sal doorstraelen.

3 Reyck uwe hand tot mijn behoudenis,

Want ick heb u te volgen uytverkooren,

En leydet my op dat ick niet en mis:

Wijs my het pad, so loop ick niet verlooren.

Sie, Heere, hoe ick nae u hulpe gaep

En nae u wet verlangh met oogh en ooren.

4 Bewaer my voor den eyndeloosen slaep

En doe mijn siel, om u te loven, leven:

Geef dat sy troost uyt uwen woorde raep;

Ick was verdwaelt en van u wegh gedreven:

Soeck dijnen knecht als een verlooren schaep

En uwe wet zy in mijn hert geschreven.

Den Cxx. Psalm.

Als ick van ramp wierd aengegreepen,

Als ick my sagh alom beneepen

Heb ick tot mijnen God geropen,

En sijn gehoor gingh voor my open:

Nu vind ick my van valsche tongen

Beloogen, en mijn eer besprongen,

Des roep ick weer, bewaer my, Heer,

Dat my haer valsheyd niet en deer.

2 Wat kan een valsche tong niet stooken?

S’is erger als vergifte pooken,

Als’t moorders mes en priem en stijlen;

S’is scherper als gezwinde pijlen

Die snorren gaen van pees en boogen

Met stercke handen ingetoogen.

Sy brand meer als genever doet

Wanneer hy is in volle gloet.

3 Och, waer toe is’t met my gekoomen!

Ick heb uyt nood de vlucht genoomen,

En moet gaen suckelen, en zweven,

En in der vreemden landen leven:

In Mesech en in Kedars hutten

Moet ick gelijck een ballingh dutten.

Ach, ick heb al te langh verkeert

Met volck dat geene vree begeert!

4 Ick wensch de vree in mijne daegen,

Maer ick en kanse niet bejaegen;

Wanneer ick reppe van de vreede

So maeckt sich elck ten oorlogh reede.

***

Ick soeck in rust en vree te leven

Maer ick en kanse my niet geven,

Want als ick spreeck van vree en rust

So werd van hen ten krijgh gerust.

Den Cxxj. Psalm.

ICk ben in nood, waer gae ick heen?

Ick sie nae’t laegh, nae’t hoogh,

Ick slae om hulp mijn oogh

Nae het geberghte toe: maer neen,

By hem moet ickse raepen

Die ’t alles heeft geschaepen.

2 Stae vast op God, en uwe voet

(Hoe dat het gaet) en sal

Noyt glippen tot een val;

Hy sal noyt sluymren die u hoedt,

Noch in den slaep geraecken

Die Israel wil bewaecken.

3 De Heer sal u een Herder sijn

Die u aen alle kant

Sal hoeden met sijn hand,

Des daeghs voor heete Sonne-schijn,

Des nachts voor kouw en regen,

So goede herders plegen.

4 Hy sal u ziel wel gaede slaen;

Die sich op hem verlaet

Hoed hy voor alle quaed,

En ’tzy gy uyt, of in wilt gaen,

Waer dat gy heen wilt vaeren,

Hy sal u wel bewaeren.

Den Cxxij. Psalm.

WAt goeder maar, wat lief geluyt!

Men sal nae Godes huys toegaen

Daer nu de poorten open staen,

Des sich tot vreughd mijn mond onsluyt.

Wy trecken nae Ierusalem.

Dit is den algemeene stem,

Dit is den roep van mans en vrouwen:

O Salem, pronck van alle steen,

Hoe wel zijt gy gevoeght aen een!

Hoe vast en hecht zijt gy gebouwen!

2 Daer sich de stammen henen spoen

Van’t heele huys van Israel,

Om nae het goddelijck bevel

Aldaer den Heere dienst te doen.

Daer is’t gestoelte neer geset

Voor Davids huys, om nae de wet

Recht onder Godes volck te spreecken.

Wel zy u, o Ierusalem,

Oock die u mint: dat u, noch hem

Geluck noch voorspoed koom t’ontbreken!

3 Dat vreede zy in uwe stadt!

Dat overvloed en rust en peys

Sy in so menigh schoon palleys

Als gy in uwe muyr omvat!

Vree sy u om mijn broedren wil:

Dat mijne vrinden wel en stil

In uwe vestingh woonen moogen!

Vree sy u om dat God daer woont,

En dat hy sich aldaer vertoont

Als sichtbaer onder menschen oogen!

Den Cxxiij. Psalm.

GY, die uw Throon ten Hemel hebt gesticht,

Op u is mijn gesicht.

Gelijck de knecht siet nae de hand sijns Heeren,

Gelijck de dienstbre deeren

Haer oogen slaet op die van haere vrouwe

Om loon van dienst en trouwe:

So siet ons oogh op onsen God, tot hy

Den mensch genaedigh zy.

2 Sie dan op ons, o Heer, en van om hoogh

Strael’ uw genaedigh oogh,

Want wy sijn sadt van schimp en scherpe reden

By ons te veel geleden;

Wy sijn verkropt, ons sielen overlaeden

Door ’t dertele versmaeden

Van weeldrigh volck, dat door den hooghmoed sot

Met vroome drijft de spot.

Den Cxxiiij. Psalm.

SPreeck, Israel, so ick u voor sal gaen:

’t Was uyt met ons, wy waren overstreen

Doe tegen ons de wereld was te been,

Ten waer dat God ons hadde bygestaen

En met sijn hand haer opset afgesneen.

2 Sy hadden ons al levendigh vernielt

Doe tegen ons haer gramschap was in brand;

Gelijck, wanneer de Zee breeckt in het land,

De mensch en ’t vee van ’t waeter wert ontzielt

So waeren wy van doe af al van kant.

3 Van doe af had de stroom ons overscholpt,

En ’tgrousaem nat met schrickelijck gebaer,

Dat alles vult met jammer en gevaer,

Had ons, en al ons landen overstolpt,

Ten waer’ ons God te hulp gekoomen waer.

4 Hy zy gelooft die ons ten roof niet liet:

Die net en strick in stucken heeft gesneen.

Ons troost en hulp bestaet in hem alleen,

In hem, die d’aerd en hemel schiep uyt niet,

Hy zy gelooft, geeert, en aengebeen.

Den Cxxv. Psalm.

HY die op God stelt sijn betrouwen

Staet vast, als Zions bergh

Die, wat hem ’t onweer vergh,

En hoe dat hem de winden touwen,

En op hem stormen wat sy moogen,

Staet onbewoogen.

2 So als Ierus’lem leyt geslooten

Rondom in het geberght

Dat hooge wolcken terght,

Is God rondom sijn gunst-genooten,

En sal sijn volck tot allen tijden

Voor ’t quaed bevrijden.

3 Want in de macht der goddeloosen

Laet hy haer Erf niet langh,

Om door den ommegangh

Geen quaed te leeren van de boosen

En mee sijn handen uyt te steecken

Tot slimme streecken.

4 Doe, Heere, wel aen alle vroomen

Die rechte wegen gaen,

Maer die ter ondeughd slaen

Doe over die uw straffe koomen;

Geef Israel geluck en vrede

In Sions stede.

Den Cxxvj. Psalm.

DOe God sijn volck uyt stock en band

Bracht weder in haer vaederland

En haer verlost had uyt die pijn,

So scheen het ons een droom te zijn;

De mond die loegh, en tongh en keelen

Die setten sich tot zangh en queelen:

De heyden sprack, hoe groot is’t goed

Dat God aen dese luyden doet!

2 Oock was het groot dat doe geschach;

Des hebben wy met bly gelach,

Met sangh en spel, met keel en fluyt

De vrolijckheyd des geests geuyt.

Maer, Heer, om dese vreughd te meeren,

So doe oock ’t ovrigh t’huyswaert keeren,

Als waeterstroomen in het land

Al waer de Son ten zuyden brandt.

3 So sal met singen zijn gemaeyt

Het geen met traenen is gezaeyt,

Met druck in d’aerd, met vreugd daer van.

Het gae ons als den ackerman

Die, twijflend aen de deughd der landen,

Het zaed wirp met bekrompen handen,

Maer haelt sijn oegst met zangh van ’t veld

Om dat hy schoof by schooven telt.

Den Cxxvij. Psalm.

SO God het huys niet op en bouwt

Vergeefs is’t wat den bouwer doet;

So God de vestingh niet behoet,

So hy geen waeckend oogh en houd,

So hy geen ronde doet by nacht,

Vergeefs is oock de sterckste wacht.

2 Vergeefs ist wat gy woelt en zweet,

Of dat gy vroegh van’t bed op staet

Of dat gy laet te ruste gaet,

En al u brood met kommer eet:

Al ’t gene daer gy so om schraept

Geeft God sijn vrind terwijl hy slaept

3 Vergeefs is’t dat ghy steent en zucht

Om dat gy by’t onvruchtbaer wijf

Krijght kind noch erven van u lijf:

Van Gode komt des lichaems vrucht.

Het is een zegen die hy geeft

Den geenen die zijn vrindschap heeft.

4 Als pijlen van een oorlogs-man

(Wanneer hy sal ten strijde gaen

En tegen sijnen vyand slaen)

Daer hy sich op vertrouwen kan,

So sijn de soonen die men teelt

Eer dat den ouderdom verveelt.

5 Wel hem, die sijne kooker heeft

Van sulcke pijlen wel versien,

Geen leet en sal hem licht geschien:

So dat hy niet en vreest noch beeft

Wat tegen hem sijn vyand doet,

’t Sy dat hy recht’ of vechten moet.

Den Cxxviij. Psalm.

GEluckigh wel te degen

Sijt gy, die God ontsiet

En volght sijn leer en wegen

Gelijck hy dat gebiedt!

Den arbeyd uwer handen

Sal u vol-op versaen,

En over uwe landen

Sal Godes zegen gaen.

2 Uw wijf, uw’ uytgelesen,

Die sal in vruchtbaerheyd

Gelijck de wijngaerd wesen

Die wijd sijn rancken spreydt;

De vruchten uwer lijven

Die sullen schoon en frisch

Als boompjes van olijven

Vercieren uwen disch.

3 So sal het gaen den vroomen

Die nae Gods wetten doet:

Hy sal hem overstroomen

Met allerhande goed.

Gy die hem dient met vreesen

Sult woonen in het land

Daer overvloed sal wesen

En rust aen alle kant.

4 En als uw jaeren mindren

(Die snel doch henen vlien)

So sult gy kinders-kindren

En vree op aerde sien.

***

De piecken, en de pooken,

De pijl en boogh ontwee,

De speer en lans gebrooken,

De zwaerden in de schee.

Den Cxxix. Psalm.

SY hebben my (dus spreecke Israel)

Benaeuwt van dat mijn jaeren eerst begonnen,

Maer schoon ick was so vroegh in het gequel

So hebben zy my noch niet overwonnen.

2 Gelijck de ploegh den acker scheurt van een,

En t’effen land door-groeft met diepe vooren,

So hebben sy mijn rugge doorgesneen:

Maer noch heb ick de moed niet heel verlooren

3 God was mijn troost (God, die rechtvaerdigh gaet)

En kapt’ in tween der goddeloosen strengen.

Hy raeckt beschaemt die ’t heyligh Zion haet:

God sal haer al tot spot en schande brengen.

4 Wie Zion haet sal werden als het gras

Dat voor een wijl wies op de vochte daecken,

Maer weer vergingh eer het volwasschen was,

Of door de drooght kon tot sijn hooghte raecken.

5 Sy sullen sijn als’t kooren op het veldt

Dat niet en vult de hand van die het snijden:

Van wien de schoot des lesers niet en zwelt,

Noch aer en garf den bouwman kan verblijden.

6 Waer van geen een, van dieder gaen voor by,

Hem seggen sal: uw acker staet nae wenschen,

Dat over u des Heeren zegen zy:

Geluck noch heyl krijgt hy van God noch menschen.

Den Cxxx. Psalm.

WAer sal ick ’t henen wenden?

Ick ben gesoncken neer

Ten afgrond der ellenden:

Dies roep ick tot u, Heer,

O Heer wilt my verhooren

Die in de diepte steeck,

Ontfanght met open ooren

De woorden die ick spreeck.

2 O God, so gy de sonden

Op’t naeuwst wilt gaede slaen,

Wie sal der sijn gevonden

Die u te recht kan staen?

Maer neen, ghy wilt vergeven

Genaedigh sijt ghy, Heer,

Op dat die heeft misdreven,

U vrees’, ontsie, en eer’.

3 Ick wil den Heer verwachten,

En troost my op sijn woord:

Dat doet my seker achten

Van hem te zijn verhoort;

Geen man, gestelt te waecken,

Geen schildwacht op een slot

Kan nae den dagh so haecken

Als ick verlangh nae God.

4 Wel aen dan alle vroomen

Wacht op den Heer met my:

Hy sal ons helpen koomen,

’t Verlossen is na by;

Hy sal sijn Isralijten,

Van sonden maecken vry

En van haer schulden quijten:

So doe hy oock aen my.

Den Cxxxj. Psalm.

O Heer, mijn hert heft sich niet hoogh,

Ick voer geen trotsheyd in mijn oogh,

En weet niet dat ick ondernam

Yets grooters als my toe en quam.

2 Ick heb mijn eygen lust gestremt

Als ’t kind dat onlanx is gememt

En van de melck sich spenen moet,

Waer mee ’t voor henen was gevoedt.

3 En even als het arme kind

Verlanght nae die het heeft gemint,

So hanght, o God, aen u mijn hert:

En u te derven waer my smert.

4 Die op u hoopt die heeft het wel:

Doet gy so mee, o Israel;

Sot is hy die op menschen staet:

God is de beste toeverlaet.

Den Cxxxij. Psalm.

GEdenck aen dijnen Koningh, Heer,

Hoe dapper dat hy was belaen

Om sich sijns woords en eeds t’ontslaen,

Die hy aen sijnen God wel eer

Uyt heylgen yver had gedaen.

2 Het gae, sey David, my niet wel

So ’k in mijn huys mijn voeten set,

So ick gae leggen op mijn bed,

So ick my daer ter ruste stel,

So ick my ’t slaepen niet belet:

3 So ick my daer ter koetse vly,

So vaeck mijn oogen daer beknelt

Voor dat ick heb een plaets bestelt

Die voor den Heer’ een woonplaets zy,

Voor Iacobs alderstercksten held.

4 Wy hoorden waer dijn Arke waer:

Hoe dat de kist van het Verbond

In Ephrajim te Silo stond:

Maer neen, het was in’t veld van Iaar

Daer men des Heeren Arke vond

5 Wy willen t’sijner tent inslaen,

Wy willen ons daer buygen neer

Voor sijne voetbanck, hem ter eer.

Stae op om in u rust te gaen,

Gy, en de kist dijns machts, o Heer.

6 Deughd sy der Priesteren gewae:

Uw volck maeck sich ter vreughde ree,

En, so oyt David oprecht dee,

So vind’ hy oock voor u genae

Die gy gesalft hebt in sijn stee.

Pause.

7 God heeft aen David dus geseyt:

Ick geef u Stoel aen uwen soon,

Hy voer nae u de Koninghs kroon,

En heersch’ in volle majesteyt

Daer ick u had geset ten throon.

8 En so uw zaed mijn wet betracht’

En van mijn wegen niet en wijck

Noch in gehoorsaemheyd bezwijck,

So blijft de kroon in haer geslacht,

En Israel haer errif-Rijck.

9 Want Sion heb ick lief gehad;

Sy is mijn uytverkoore Bruyd,

En ’t is by my een vast besluyt

Te rusten eeuwigh in haer stad:

Dees kies ick my ter woonstee uyt.

10 Daer sal het vloeyen om en om:

De wijnstock sal vol druyven staen,

De schoof met goeden tarw gelaen,

Daer ick mijn heyligh Priesterdom

En al haer vrinden sal versaen.

11 Daer Davids Rijck sal groeyen aen

So sich een hoorn in tacken spreyt,

Daer ’k mijn gesalfden heb bereydt

Een lampe, die niet uyt sal gaen,

Maer lichten in der eeuwigheyd.

12 Sijn vyand, en al wie hem haet,

Sal ick met schand en schaemte slaen,

Maer sijne kroon sal niet vergaen,

En al sijn land, sijn rijck en staet

Sal als in staegen bloeysem staen.

Den Cxxxiij. Psalm.

HOe lieflijck is’t, dat broeders saemen leven

In rust en vree, door eenen geest gedreven!

Sulx is so aengenaem en soet

Gelijck den reuck des eedlen balsems doet;

Des balsems, die op Arons hooft gestort

In baerd en boord geroocken word.

2 Der broedren vree is als de silvre droppen

Des frissen dauws op Hermons hooge toppen:

Als die op Zions bergen daelt:

Van wien het kruyd des nachts weer leven haelt

Dat by den dagh sijn topjes hangen liet

Die’t ’smergens weer geresen siet.

3 Want daer in vree de broeders saemen leven

Wil God sijn heyl en sijnen zeegen geven

En ’tleven tot in eeuwigheyd.

***

Geluckigh huys, daer broederlijcke vree

En liefde woont, en houdt geduyrigh stee:

Daer tweedracht noyt de broeders scheyt.

Den Cxxxiiij. Psalm.

LOoft God, gy die sijn Priesters sijt,

Die hem ten dienste toegewijd

Houd in het huys des Heeren wacht,

Daer gy moet wesen dagh en nacht

2 Heft uwe oogen op tot hem,

Ter heylighdom gae hand en stem,

Houdt nimmer op van sijnen lof,

Want daer is altijds lovens stof.

3 God, die de Aerd en Hemel schiep

En u tot sijnen dienst beriep

Die geve dat zijn zegen-strael

Uyt Sion op u nederdael.

Den Cxxxv. Psalm.

KOomen, koomen wy te saem

Om te prijsen Godes naem:

Komt die zijne Priesters zijt

Die den Heere zijt gewijdt:

Komt en geeft hem lof en eer;

Hy is onser aller Heer.

2 Hy is vriendelijck en goedt,

Hy is liefelijck en soet,

Hy heeft Iacob lief gehad

Als een kostelijcke schat;

Israel behaeghde God

En hy koos hem tot sijn lot.

3 Hy is groot en sijnen Throon

Steygert boven alle goon;

Hy doet al wat hy begeert

In den Hemel en op d’eerd,

In het grondeloose diep:

Hy is die haer alle schiep.

4 Die de wolcken in de lucht

Doet vergaeren met een vlucht,

Die den heeten blixem-gloed

Tot een regen plompen doet,

Die de winden lost en bindt

Nae dat hy’t geraeden vind.

5 Die al’t eerst-gebooren dee

Van de mensch af tot het vee

Sterven in Egypten-land,

Daer hy sijne teeckens sand

Tot den Koningh Pharao

Door sijn een’ en andre boo.

6 Die de volckren heeft geslacht

En haer Vorsten omgebracht:

Hier den trotsen Amorijt,

Daer den grooten Basanijt,

En so menigh Koningh van

’t Vette land van Canaan.

7 Hy gaf al haer goed en land

Iacobs kindren in de hand,

Dat het Israel verwerf

Tot haer eygen deel en erf,

Des sy in der eeuwigheyd

Sijnen lof en eer verbreydt.

Pause.

8 Van geslachten tot geslacht

Sal God leven in’t gedacht:

Hy sal sich ter wraecke spoen

Om den sijnen recht te doen,

En haer saecken nemen aen

Dien hier onrecht werd gedaen.

9 Wat is in het Heydendom?

Beelden sijnder, doof en stom,

Van wat silver of wat goud,

Al van ’s menschen hand gebout;

Daer’s een mont die niet en spreeckt;

Oogen, daer ’t gesicht ontbreeckt:

10 Daer is een, en ander, oor,

Maer het mangelt aen’t gehoor:

Of mer borst en boesem siet

Longh en aessem gaeter niet:

Diese maeckt en op vertrouwt

Sy als’t maecksel dat hy bouwt.

11 Israels bemint geslacht

Looft den Heer uyt al uw kracht,

Looft den Heer gy Levijs stam

Daer Aarons huys uyt quam:

Looft den Heer, so veel gy meugt,

Want hy doet u alle deugd.

12 Looft hem uyt een volle geest

Al wie dat hem dient en vreest.

Hoogh gepresen zy de Heer,

Eeuwigh, eeuwigh, zy hem eer,

Die alhier behaegen nam

En op Zion woonen quam.

Den Cxxxvj. Psalm.

LOf zy God, want hy is goed

En hy geeft in overvloed;

Sijne goedheyd duyrt altijd

En sijn mildheyd streckt sich wijd.

2 Lof zy hem, die op zijn Throon

Heerschet boven alle Goon;

Sijne goedheyd duyrt altijd

En sijn mildheyd streckt seer wijd.

3 Looft den aller Heeren Heer,

Hem zy danck en alle eer;

Sijne goedheyd duyrt altijd

En sijn mildheyd streckt sich wijd.

4 Die alleenigh wondren doet

Daer hem elck om vreesen moet;

Sijne goedheyd duyrt altijd

En sijn mildheyd streckt sich wijd.

5 Die de heemlen heeft geschickt

Daer sijn diep verstand in blickt;

Sijne goedheyd duyrt altijd

En sijn mildheyd streckt sich wijd.

6 Die de Zee sloot binnen’t strand

En het waeter buyten’t land;

Sijne goedheyd duyrt altijd

En sijn mildheyd streckt sich wijd.

7 Die het groot en ’t minder licht

Aen den Hemel heeft gesticht:

Sijne goedheyd duyrt altijd

En sijn mildheyd streckt sich wijd.

8 Dat de Sonne heersch by daegh

En alom sijn straelen draegh:

Sijne goedheyd duyrt altijd

En sijn mildheyd streckt sich wijd.

9 Dat de Sterren en de Maen

Ons by nacht ten dienste staen;

Sijne goedheyd duyrt altijd

En sijn mildheyd streckt sich wijd.

j. Pause.

10 Looft hem die in Pharoos land

’t Eerst-gebooren hilp van kant;

Sijne goedheyd duyrt altijd

En sijn mildheyd streckt sich wijd.

11 Die sijn Israel met macht

Midden uyt Egypten bracht,

Sijne goedheyd duyrt altijd

En sijn mildheyd streckt sich wijd.

12 Met een uytgestreckten erm

Die haer streckte tot een scherm;

Sijne goedheyd duyrt altijd

En sijn mildheyd streckt sich wijd.

13 Die het waeter kloofd’ ontwee,

’t Waeter van de roode Zee;

Sijne goedheyd duyrt altijd

En sijn mildheyd streckt sich wijd.

14 Die den afgrond maeckte droogh,

Daer het al door henen toogh;

Sijne goedheyd duyrt altijd

En sijn mildheyd streckt sich wijd.

15 Maer daer Pharo met sijn volck

Most versuypen in de kolck;

Sijne goedheyd duyrt altijd

En sijn mildheyd streckt sich wijd.

16 Die den sijnen dee geley

Door de woeste barre hey;

Sijne goedheyd duyrt altijd

En sijn mildheyd streckt sich wijd.

17 Die de Vorsten van der aerd

Dede vallen door het zwaerd;

Syne goedheyd duyrt altijd

En syn mildheyd streckt sich wijd.

18 Die de Koningen versloegh

En wat datter kroonen droegh;

Syne goedheyd duyrt altijd

En syn mildheyd streckt sich wijd.

ij. Pause.

19 Die Sihon den Amorijt

Land en leven maeckte quijt;

Syne goedheyd duyrt altijd

En syn mildheyd streckt sich wijd.

20 Die in Basan Og verwan,

Daermen spaerde vrouw noch man;

Syne goedheyd duyrt altijd

En syn mildheyd streckt sich wijd.

21 Die haer landen gaf te buyt

Dat doe Moyses deylden uyt:

Sijne goedheyd duyrt altijd

En sijn mildheyd streckt sich wijd.

22 So dat elcke staeck en stam

Het besit van ’tsijne nam:

Sijne goedheyd duyrt altijd

En sijn mildheyd streckt sich wijd.

23 Looft hem die ons niet vergat

Doe men ons op ’t herte trad,

Sijne goedheyd duyrt altijd

En sijn mildheyd streckt sich wijd.

24 Looft hem die ons maeckte vry

Van de zwaere slaeverny

Sijne goedheyd duyrt altijd

En sijn mildheyd streckt sich wijd.

25 Looft hem die al watter leeft

Haere spijs en voedsel geeft,

Sijne goedheyd duyrt altijd

En sijn mildheyd streckt sich wijd.

26 Looft hem die ten Hemel woont

En van daer sijn gunste toont;

Sijne goedheyd duyrt altijd

En sijn mildheyd streckt sich wijd.

Den Cxxxvij. Psalm.

DOe wy wel eer nae Babel wegh genoomen,

Versuchten aen de vreemde waeter-stroomen,

En lieten ons gedachten heenen gaen

Nae Zion toe met meenigh droeve traen,

Doe was met ons de vreughd ten eynd gekoomen

En harp en luyt hingh aen de wilge boomen

2 Men queld’ en leld’ ons schamperlijck aen d’ooren:

Nu laet ons wat van Zions liedtjes hooren,

Vermaeckt ons wat met zangh en snaeren-spel

Gelijck gy zijt gewoon in Israel:

Maer och, hoe was het mogelijck te singen

Des Heeren lof in’t land der vreemdelingen?

3 Indien ick oyt Ierusalem vergeete

Dat dan mijn hand niet meer van speelen weete:

Dat mijne tongh aen het verhemelt blijf

So ick haer oyt uyt mijn gedencken wrijf;

Sy souw mijns vreughds het puyck-stuck moeten wesen.

So wy oyt weer uyt dees’ ellende reesen.

4 Gedenck, o Heer, gedenck aen Edoms woorden

Die wy ter tijd van ons verstooringh hoorden:

Sa, was den roep, Sa, werpen ’t wy ter neer,

Dat van de Stad het onderst boven keer,

Stort tot de grond haer huysen en haer muyren,

Dat niet een steen op d’andre blijve duyren.

5 Maer, Babylon, laet noch den tijd wat korten,

De dagh die komt dat gy ter neer sult storten.

Gezegent zy, die al wat gy ons deed

Vergelden sal met noch veel zwaerder leed!

Gezegent, die uw kinderkens sal vatten,

En steen en straet met breyn en bloed bespatten!

Den Cxxxviij. Psalm.

ICk sal tot uwen lof mijn mond

Uyt ’s herten grond,

O God, ontsluyten,

En by die sitten op den Throon

Met staf en kroon

Uw eer gaen uyten;

Ick sal in uwen Tempel, Heer,

My buygen neer

Om u te loven,

En vieren uwen naem om ’t goed

Dat gy my doet,

En sendt van boven.

2 Uw naem: die alsints werd gehoort

Vermits dijn woord,

Wiens troost ick proefde

Doe ick my vond in angst en druck,

En ’tongeluck

Mijn ziel bedroefde;

Al watter kroonen voert en staf

Sal treden af

En voor u buygen,

En loven u, wanneer het hoort

Hoe daed en woord

Uw macht betuygen.

3 Sy sullen singen over al

Met bly geschal

Van uw gerichten,

Om dat des Heeren Majesteyt

Is ver ontbreydt,

Daer sy voor zwichten.

Die wel verheven sit om hoogh

En laet het oogh

Op’t nedrigh vallen,

Maer die het oock op groote slaet,

Die op haer staet

En Rijcken brallen.

4 Wat my benaeuwt van alle kant,

O Heer, uw hand

Sal my doen leven;

Hoe mijn vergramde vyand woedt

Gy sult my moed

In lijden geven;

Gy sult voor my uw raeds besluyt

Wel voeren uyt.

So gy’t begeerde;

Gy laet het werck niet onvolbracht

Door fout van macht

Wat gy aenveerde.

Den Cxxxix. Psalm.

GY weet, Heer, wat ick laet of doe,

Gy siet my tot het binnenst toe,

’t Zy dat ick leegh of beezigh zy,

Of sit of rijs, of gae of ry,

Wat dat ick denck of magh versinnen

Gy weet het eer ick ’t sal beginnen.

2 ’t Sy ick vertreck, of stille legh,

Gy weet mijn leger en mijn wegh,

Gy weet het willen van mijn hert

Al eer het uytgesproocken werdt,

Gy weet waer van ick denck te rippen

Eer dat het woord is op mijn lippen.

3 Gy zijt om my aen alle kant,

Waer ick my draey, ick vind uw hand;

Wil ick te rugh: ick sie u daer;

Wil ick voor uyt: gy volght my naer.

O wijsheyd, die ick niet begrijpe

Hoe ick daer op mijn sinnen slijpe!

4 Waer gae ick heen? waer bergh ick my

Daer ick voor u geschoolen zy?

Begeef ick my ten hemel waert:

Vaer ick ter hellen onder d’aerd:

Ick kan u nergens niet ontschuylen,

Noch in de hooght, noch in de kuylen.

5 Schoon my de wind haer wieken bood

En ick van ’t oost nae ’t westen vlood,

Van daer de Son des morgens straelt

Tot daer hy ’s avonts onderdaelt;

Wat bate my den dienst der winden?

Uw hand sou my daer oock al vinden.

6 So ick my op de nacht vertrouw

Als of sy my bedecken souw:

Geen nacht so doncker, noch so dicht,

Of s’is rondom my als een licht;

De nachten sijn voor u niet duyster

Maer even als der Sonnen luyster.

7 Want gy voorsiet my ver en diep,

Gy zijt, die mijne nieren schiep,

Gy kent my tot het minste dingh

Sints dat mijn moeder my ontfingh.

Lof zy u, Heer, want in uw wercken

Sijn wondre dingen aen te mercken.

Pause.

8 Mijn ziele voelt sich als ontset

Wanneer ick op mijn werden let:

Hoe datter was noch knurf, noch been,

Noch vel, noch vleys, noch aer, noch zeen,

Die niet in u gesicht en speelde

Daermen my in’t verborgen beelde.

9 Eer dat ick was het geen ick wierd

(Als’t werck dat verw of naelde cierdt)

Eer ick geheel was opgemaeckt

En uyt des moeders vorm geraeckt,

En eer den dagh my wierd gegeven

Saeght gy’t als of het was geschreven.

10 Als ick in uw gedachten komm’

Hoe diep, hoe hoogh, hoe groot van somm’,

Hoe veele sijn sy in getal?

Wie isser, diese tellen sal?

Men telden eer het zand der duynen

Die aen de strand de zee betuynen.

11 So ick ontwaeck, gy zijt by my.

O God, dat eens de uyre zy

Dat gy de goddeloose doodt,

Dat gy de boose van u stoot

En wie met hongerige kaecken

Nae bloed als graege wolven haecken;

12 Wie tegen u sijn tonge wendt,

Wie uwen naem met laster schendt,

Wie tegen u sijn hooft opsteeckt,

Wie wel van uwe haeters spreeckt.

Dit waer mijn wensch, en ’theeft sijn reden,

Want die u haet dient niet geleden.

13 Die tegen u is doet my pijn,

En uwe vyand is de mijn.

Ick spreeck geen losse leugen-tael

Daer’t ergens aen de waerheyd fael;

Doorgrond my vry ick sal niet vreesen

Op ’taldernaeust beproeft te wesen.

14 O Heer, dat ick niet in en slae

Een wegh, die ten verderve gae,

Die my het pad bezijden ley!

Brengh’ gy my nae de rechte wey

Om my daer eeuwigh te verzaeden:

Gy, Heere kent de beste paeden.

Den Cxl. Psalm.

MYn Heer, mijn God, wilt my bewaeren

Voor mannen, boos van aerd en daed,

Voor schalcken en geweldenaeren,

Voor al wat nae mijn leven staet.

2 Voor luy die alle quaed bedencken

En boosheyd in haer herte broen

Om den onschuldigen te krencken

En hem den oorlogh aen te doen.

3 Geen basilisck, geen draeck, geen adder

Is so vol doodelijck fenijn,

Geen slange ten bederve radder

Als haer vergifte tongen zijn.

4 Bewaer my voor der boosen handen,

Behoed my voor den Dwingeland,

Die haer gewelt te saemen spanden

Om my te helpen van een kant.

5 De trotse soecken my te worgen

In stricken heymelijck geset,

Haer gaerens hebben sy verborgen

Om my te vangen in haer net.

6 Wat raed om dit gevaer t’ontspringen?

Ick roep tot u: o Heere, laet

Mijn suchten door de wolcken dringen

Dat uyt mijn bangen boesem gaet?

Pause.

7 O God, gy waert mijn schilt voor desen,

Gy waert mijn troost ter droever tijd,

Gy plagt de kracht mijns heyls te wesen,

Mijn hulp ten dage van den strijdt.

8 Lijd nu oock niet, dat boose menschen

Haer lust in mijnen val versaen;

Belet den uytslagh van haer wenschen

Dat sy met schanden henen gaen.

9 Het hooft van die, die my benouwen,

Die proeve zelfs’t vergiftigh zop

Dat my de valsche lippen brouwen,

Haer vloeck keer’ op haer eygen kop.

10 Schud koolen over hen die glimmen,

Wilts’ in een vyer-poel doen vergaen:

Een poel, daer niet is uyt te klimmen

En daer men niet weer op kan staen.

11 Geen valsche tongen kunnen duyren:

Oock werdt verdreven een Tyran

Van onderdaenen en gebuyren,

Dat hy ’t in’t land niet harden kan.

12 So weet ick, en het sal gebeuren,

Dat hoogh-moed koomen moet ten val:

Dat God van die hier moeten treuren

De saeck wel haest uyt voeren sal.

13 Dan sullen voor u alle vroomen,

Voor wien gy tradt in het gericht,

Met lof en danck ten offer koomen

En woonen voor u aengesicht.

Den Cxlj. Psalm.

ICk roep tot u om hulp te krijgen,

Haest u, o Heer, nae mywaerts toe;

Als ick tot u mijn klachten doe

Bid ick dat gy niet langh wilt zwijgen.

2 Mijn stem sy tot uw Throon geresen

Gelijck een soeten offerhand:

Als reuck-werck dat des avonds brand

So moeten mijn gebeden wesen.

3 Bewaer mijn mond, om niets te spreken

Dat my of mijnen naesten schae,

Noch yets uyt mijne lippen gae

Dat yemands naem of eer mocht breeken.

4 Mijn hert en werde noyt bewoogen

Met goddeloosen om te gaen:

Noyt laet’ ick my van sulcke raen

Tot lust, of daed, die niet en doogen.

5 Ick sal het voor een weldaed achten

Als een rechtvaerdigh man my slaet:

So hy my straft om eenigh quaed

’t Is als een salf van goede krachten:

Pause.

6 ’t Sijn slaegen, die geen wonden maecken:

’t Is straffen, maer ten doet geen pijn:

Self mijn gebed sal voor haer zijn

So sy in zwaerigheyd geraecken.

7 Mijn vyand, om hem niet t’ontglippen,

Houdt het geberghte vast beset,

Daer hy op alle passen let,

Schoon noyt yets quaeds quam uyt mijn lippen.

8 Als een die klooft en houwt in stucken,

Meynt hy te koomen op ons af

Om, eer wy raecken in het graf,

Ons levendigh van een te rucken.

9 Maer gy, o Heer, zijt mijn betrouwen.

Mijn ziel en werde niet ontbloot

Van uwe hulp: want in den nood

Heb ick my steeds aen u gehouwen.

10 Wilt my voor ’t net en blinde gaeren

Van alle die my onrecht doen

En tegen my als leeuwen woen

Door uwe rechterhand bewaeren.

11 Behoe my voor haer valsche stricken,

En geef, dat al dat boose rot

Dat met uw Godheyd houdt de spot

Daer koome selver in te sticken.

Den Cxlij. Psalm.

TEn Hemel gingh mijn droeve stem,

Ick riep tot God en smeeckte hem,

Hy was’t, voor wien ick in den nood

Mijn traenen en gebeden goot:

2 So doe ick noch: ick roep om help

Eer dat de baer my overstelp,

Want gy, o Heer, kent mijne paen,

Gy weet wat wegh ick heb gegaen.

3 Mijn vyand was my op de hiel

En wenscht’ ick in sijn handen viel:

Ick sagh ter recht’ en slincke zy,

Maer niet een mensch en kende my;

4 Ick sagh geen bystand voor de hand:

Ick vond my bloot aen alle kant:

Geen man trock sich mijn lijden aen:

Wat raed? waer souw ick henen gaen?

5 O Heer, ick heb tot u geschreyt,

In mijnen nood heb ick geseyt

Gy zijt mijn trouwe toeverlaet:

Op wien mijn hoop en leven staet;

6 Neem doch op mijne traenen acht,

Want ick ben zwack en sonder kracht;

Vry my van die my volght en haet

En verr’ in macht te boven gaet.

7 Voer mijne ziel ter kercker uyt,

Dat ick mijn mond ter lof onsluyt’

Wanneer de vroomen om my staen,

En sien in my u wel-doen aen.

Den Cxliij. Psalm.

O Heer, wilt nae mijn smeecken hooren,

En neyght tot mijn gebed uw ooren

Gelijck gy my hebt toegeseght,

En, nae het woord van u bezwooren,

Antwoord genaedigh uwen knecht.

2 Ick stae op geen rechtvaerdigheden:

Want die met u te recht wou treden

Sou voor u vierschaer niet bestaen,

Des is de grond van mijn gebeden

Dat ghy met my na gunst wilt gaen.

3 Ick smeeck u dan, en ’t heeft sijn reden:

Mijn vyand sit my op de leden,

Hy volght my waer ick henen vlucht:

Ick bergh my in de donckerheden,

In hoolen sonder dagh of lucht.

4 Des is mijn moed als neer gestreeken,

Mijn krachten zijn van my geweeken,

Mijn hert is flauw, mijn ziel is laf,

Mijn geest is in mijn lijf bezweeken

Die my wat sterckt’ in lijden gaf.

5 Noch houd de Hoop my in vertrouwen

Dat gy my noch sult staende houwen

Als ick op het voorleden merck,

Op dagh en tijd, die nu verouwen:

Op uwer handen wonder-werck.

6 Dan werd ick weder opgetoogen:

Ten Hemel gaen mijn hand’ en oogen:

My dorst nae u, gelijck het zand

Daer al de vocht is uyt gesoogen

Door al te langen Sonne-brand.

Pause.

7 Haest u, o God, om my te hooren,

Want mijne krachten gaen verlooren:

Wend uw gesicht van my niet af,

Noch sluyt voor mijn gebed uw ooren,

Of anders raeck ick in het graf.

8 Doe uwe gunste my bestraelen:

’t Sy dat de Son is aen het daelen,

’t Sy dat hy weer in louter goud

Komt ’s mergens aen den Hemel praelen:

Want ick heb my op u vertrouwt.

9 Mijn ziel is t’uwaerts opgesteegen:

Dies leer my kennen uwe wegen;

Maeck my van mijnen vyand vry,

En laet my om geen hulp verlegen,

Want, Heer, op u verlaet ick my.

10 Leer my nae uwe wetten leven

So gy ons die hebt voorgeschreven;

Geley my op een effen baen,

Dat sonder sneuvelen of sneven

Ick mijnen wegh ten eynd magh gaen.

11 Doe my als uyt het graf verrijsen

Om uwen grooten naem te prijsen:

Mijn leven zy in u behoed

Om al de wereld aen te wijsen

Dat gy my recht nae reden doet.

12 En, om my met uw gunst te kroonen,

Wilt mijnen vyand niet verschoonen,

Verderf en roey mijn haeters wegh,

En wilt aen uwen dienaer toonen

Hoe nae hy u aen ’t herte legh.

Den Cxliiij. Psalm.

LOf zy de Heer: hy moete sijn gepresen,

Hy, die my heeft ten oorlogh onderwesen,

Hy, die my heeft geoeffent in’t gevecht

En tot den strijd volkomen afgerecht.

Ick was en ben een sijner gunst-genooten,

Hy is mijn schild en hoedt my voor de schooten,

Hy is mijn burgh waer op ick my bevry,

Hy maeckt dat my mijn volck gehoorsaem zy.

2 Wat is de mensch, waer toe is hy geresen

Dat gy, o Heer, wilt sijns gedachtigh wesen?

Wat is de mensch, het sterfelijck geslacht,

Dat ghy hem selfs uw liefde waerdigh acht?

Hy is gelijck een bel vol ydelheden:

Sijn daegen sijn een gisteren, een heden,

Een schaduw, die het Sonne-schijnsel maeckt,

Maer sterft so ras hy achter wolcken raeckt.

3 Ontsluyt de lucht, doet uwe heemlen open,

Dael neer en kom het vast geberght ontsloopen,

Dat roock en vlam uyt haeren afgrond gae;

Het blixem-vyer, de felle donder slae

Mijn vyanden, die hygen nae mijn leven:

Wilt haer den schrick met uwe pijlen geven;

Reyck my uw hand, dat ick ’t gevaer ontkoom

In’t vreemde land uyt ellends holle stroom:

4 By vreemde, die sich wennen tot bedriegen,

Haer hand tot roof en haeren mond tot liegen:

So wil ich gaen en singen u ten danck

Een nieuw gezangh op mijner snaeren klanck.

U, Heer, ten danck, die koningen beveylight,

Die Davids hooft ter kroone hebt geheylight,

Het hooft dijns knechts, dat gy voor ’t moordisch zwaerd

Des boosen mans sorghvuldigh hebt bewaert.

Pause.

5 Verlost my uyt der vreemde volckren handen

Ons niet gelijck in Gods-dienst, noch in landen,

Wier tonge niet als leugen-tael en spreeckt,

Wier rechterhand vol snoode valscheyd steeckt.

So moeten dan ons jonge soonen groeyen

Als boomen doen, die nae de lucht toe spoeyen:

Ons Dochters zijn als uytgehouwe steen

Die het gebouw verrijckt met cierlijckheen.

6 Het koorn-gewas, den oegst van onsen lande

Vull schuyr en bargh met vruchten allerhande:

Het vee vermeer: het schaep, de geyt, de koe

Tot duysenden, jae tot thien duysend toe:

Den os koom aen met waegens zwaer gelaeden:

Geen vyand koom ons heymelijck verraeden

Noch vall in’t land met moord en schendery:

Dat geen gekerm op onse straeten zy.

7 Geluckigh volck, ver buyten traen of treuren,

Dat so veel goeds van boven magh gebeuren,

Dat al haer doen op Gods genaede bouwt!

Wel dien, die hem voor sijnen Heere houdt.

***

Wat ramp, wat buy, wat stormen en wat stroomen

Hem op het lijf van hier of ginder koomen,

Hy heeft geen nood die hem op God vertrout.

Wel dien, die hem voor sijnen Heere houdt.

Den Cxlv. Psalm.

GY, die mijn God en mijnen Koningh zijt,

Ick sal u lof verbreyden breed en wijd,

Ick sal u naem verheffen in mijn liedt:

So langh ick leef vergae dien yver niet!

Hoe groot sijt gy van wien ick heb te roemen!

Geen menschen tong kan uwe grootheyd noemen:

Geen aerdsch vernuft kan uwe macht beperken:

Men sietse best in uwe wonder-wercken.

2 De luyster van uw hooge Majesteyt

Die sich door d’aerd en door den Hemel spreyt,

Uw wonderen, de proeven dijner macht

Sal ick doen sien aen’t verre nae-geslacht;

Ick sal den roem en eere dijner daeden

Door mijne pen doen leven in de blaeden:

Der daeden, die my schricken doen en vreesen:

Oock salmen daer van uwe goedheyd leesen.

3 Gy, Heer, zijt mild en doet de menschen goed;

Gy spreeckt het recht daer’t al voor buygen moet.

De vroome lijd: maer oock ter rijper tijd

Doet gy hem sien dat gy rechtvaerdigh zijt:

Dies salmen u geheugenisse vieren:

Mijn zangh sal sijn, de Heer is goedertieren,

Bermhertigh, soet, lanck-moedigh en weldaedigh,

En tegens elck meelijdigh en genaedigh.

Pause.

4 Al wat gy schiept, dat groote wonderwerck,

Uw gunst-genoon, uw bruyd, uw waerde Kerck,

Uw Israel, gaen zwanger van uw lof:

Dijn Coninghrijck geeft tot het loven stof;

Men sal alsints van uwe daeden singen,

Uw roem sal gaen tot de nakoomelingen

Op dat hier nae oock aen ons neven blijcke

De heerlijckheyd van dijnen Koninghrijcke.

5 Uw Koninghrijck weet van geen ondergaen:

Uw kroone duyrt, uw Throon sal eeuwigh staen.

Gy ondersrteunt wat dat te vallen dreyght,

Gy recht het op wat dat sich kromt of neyght;

Elck siet op u op dat hy sich verblijde,

En gy geeft hen haer spijs te sijner tijde:

Uw hand gaet op, om nae u wijs beraeden

Al watter leeft van nood-druft te verzaeden.

6 Rechtvaerdigh is’t wat dat gy doet of laet,

Uw goedheyd toont sich over goed en quaed,

Maer die u recht in geest en waerheyd dient

Leyt u aen’t hert als vry een naeder vriend.

Hy die u vreest sal sijnen eysch bekoomen:

Gy luystert nae het bidden van de vroomen;

Gy hoort haer stem wanneerse tot u schreyen,

En sultse vry uyt boey en banden leyen.

7 Wie God benint die werd van hem bewaert,

Hy roeptse wech die godloos sijn van aert,

Dies zy sijn roem door mijnen mond verbreydt,

En alle vleesch loof hem in eeuwigheyd.

***

Ick wil mijn God en mijnen Koningh prijsen:

Al watter leeft dat sal hem eer bewijsen;

Men sal van hem en sijne daeden roemen

So langh men tijd en stonden weet te noemen.

Den Cxlvj. Psalm.

OP, mijn ziel, wilt u bereyden

Tot des Heeren lof en eer,

Ick wil sijnen naem verbreyden

Dat men’t hoore wijd en veer,

En met mijner Psalmen zangh

Prijsen God mijn leven langh.

2 Wilt u op geen Prins verlaeten

Noch op eenigh menschen kind,

Noch op Rijcken, noch op Staeten:

Menschen-macht is niet als wind;

Als de geest gaet uyt den romp

Werd hy weer een aerde klomp.

3 Al sijn voorstel en gedachten

(Hoe verheven en hoe groot)

Sijn maer als een bloem te achten

’s Mergens op en ’s avonds doodt:

Wel hem, die het so verstaet

Dat hy zich op God verlaet.

4 God: van wien het al begin heeft,

Hemel, aerde, locht en zee,

Watter op en watter in leeft,

Menschen, dieren, visch en vee;

God: die ’t geen hy heeft geseyt

Houdt tot in der eeuwigheyd;

Pause.

5 God: die door sijn vonnis-wijsen

Den verdruckten recht sal doen,

En den hongerigen spijsen

En met nodigh brood sal voen;

God: die den gevangen man

Vryen en verblijen kan;

6 Die der blinden oogen open

En de dooven hooren doet,

Die de lammen helpt aen’t loopen

En de kreuplen wel te voet;

Die het kromme weder recht,

En sijn minn’ aen vroomheyd hecht.

7 Die den vreemdelingh slaet gaede

Buyten huys en vaederland,

Die met weesen is belaede,

Die de weeuwen biedt de hand;

Diese bey neemt in behoe

Dat haer niemand onrecht doe.

8 Hy doet alle goddeloosen

Op haer eygen wegh vergaen,

Hy verstroyt de macht der boosen,

Maer sijn rijck sal eeuwigh staen:

Des, o Zion, weest verblijdt

Want u Koningh heerscht altijd.

Den Cxlvij. Psalm.

DE Heer zy lof: want hem te singen

Is een der prijselijckste dingen:

Der dingen een, die vreughd verwecken

En die de ziel ten Hemel trecken.

Lof zy de Heer, die Salems muyren

Bouwt weder op, om langh te duyren:

Die Israels verdreven schaeren

Uyt alle hoecken doet vergaeren.

2 Looft God, die de gebroocken herten

Geneest en vrijdt van seer en smerten,

Die de verslaegene gemoeden

Weet met sijn troostsaem woord te voeden:

Looft God, dien het getal bekent is

Der Sterren, schoon het sonder end is:

Hy kent die schepsels al te saemen

En roept haer al met eygen naemen.

3 Groot is de Heer, en al sijn wercken:

Wy raecken niet met onse vlercken

Tot aen sijns wijsheyds hooge kimmen:

’t Vernuft en kan so ver niet klimmen.

Het nedrigh hert wil hy verheffen,

De trotse wil hy slaen en treffen:

Den eenen helpt en richt hy weder,

Den anderen stoot hy ter neder.

4 Op, op dan om den Heer te zingen:

Doet Psalmen door den Hemel dringen,

Prijst hem met harpen en met luyten,

Dat stem en snaer sijn daeden uyten;

Hy spant de wolcken, als gordijnen,

Dat daer de Son niet door kan schijnen,

Hy doetse dicken tot een regen

En laeft het land, om vocht verlegen.

Pause.

5 Hy doet het gras te velde groeyen

Om rund en schaepen mee te voeyen;

Hy schaft het aes aen jonge raeven

Wanneer sy roepen om sijn gaeven.

Hy heeft geen lust in oorlogs-paerden,

In punt van pieck of snee van zwaerden,

In sterck gewricht, in pees en zeenen

En spier van grove manne-beenen:

6 Maer neemt sijn vreugd, en schept behaegen

In menschen, die hem liefde draegen,

In die sijn dienst met vrees betrachten,

In die op sijne goedheyd wachten.

Ierusalem, gy stad des Heeren

Bereydt u om dien God te eeren;

Gy Zion, dien hy heeft verkooren,

Doet sijnen lof met zingen hooren.

7 Hy heeft u poorten vast geslooten,

Hy heeft u rijcklijck overgooten,

Hy stort op u een milden reegen

Van heyl en allerhande zeegen;

Hy laet sijn vrindschap u bestraelen,

Hy geeft u vree in uwe paelen,

Uw schooven sijn met terw gelaeden,

Hy doet u met haer bloem verzaeden.

8 Het aerdrijck hoort nae sijn geboden,

Sijn woord, als uytgesonde booden,

Loopt rasser als de snelle winden:

Wat hy ontbiedt, dat laet sich vinden.

Hy geeft ons sneeu als wolle-vlocken

En deckt het al met witte rocken:

Hy spreydt den rijp, so dicht als assen,

En doetse ’smorgens vroegh op passen.

9 Hy doet de winter-daegen klemmen;

De vloed verstijft, de stroomen stremmen:

De vorst die nijpt, de menschen klaegen

Wie kan dees bittre kouw verdraegen?

Maer strax, als’t hem gelieft te spreecken,

So keert de wind: de schollen breecken,

Het ys is wegh en weer verdweenen,

De waetren drijven als voor heenen.

10 Hy slaet sijn oogh op goe en quaede,

Maer Iacob doet hy meer genaede:

Israel heeft hy uytverkooren,

Daer laet hy sijne wetten hooren,

Sijn wil, sijn woord, sijn recht en keuren,

Dat andre niet en mocht gebeuren.

So zijn wy sijne gunst-genooten

Waer van de heydnen sijn verstooten.

Den Cxlviij. Psalm.

OP, op, en geeft den Heere lof

Gy die bewoont het hemelsch Hof,

Gy die daer boven zijt om hoogh

Ver boven ’t reyck van’t menschen-oogh:

Gy Engelen, Gods leger-krachten,

Op, op, en wilt zijn lof betrachten;

Looft hem op Son, looft hem op Maen

En die met u ten reye gaen.

2 Gy heemlen, die het al omvanght,

Ghy wolcken, die der onder hanght,

Looft Godes naem: want door sijn kracht

Heeft hy u alle voortgebracht;

Hy gaf een yder plaets en wetten

Die ’t hem geviel voor eens te setten,

Waer nae hy’t alles richt en stuyrt

So langh den tijd der daegen duyrt.

3 Hy gaf sijn last aen elck en al

Die niemand overtreden sal.

Looft God wat op der aerde leeft,

Wat dat de zee en afgrond heeft,

Vyer, hagel, sneeu, en ys, en winden

Die u op sijn bevel laet vinden;

Ghy heuvelen, en gy geberght,

Des Heeren lof werd u geverght.

4 Ghy boomen, die ten Hemel streeft,

Ghy die der vrucht of geen en geeft,

Ghy Ceders, hoogh van kruyn en stam,

En gy gedierte, wild en tam,

Ghy die der kruypt, gy die met veeren

Kunt nae den Hemel gaen en keeren,

Ghy Koningen, gy onderdaen,

Laet Godes lof ten Hemel gaen.

5 Ghy jongelingh, gy teere maegd,

Gy die, of jongh sijt, of bedaeght,

Looft God al t’saem, want hy alleen

Is Heer van als, en anders geen:

Hem, hem alleen sy lof gegeven:

Hy heeft den hoorn sijns volcks verheven,

Van Israel sijn gunst-genoot,

Dat sy tot aen de sterren stoot.

Den Cxlix. Psalm.

SInght Gode, singht, en laet ons hooren

Een lied dat noyt en was te vooren,

Een nieuwen zangh, alwaer vergaeren

Sijn uytverkoore schaeren;

Dat Israel sich toone bly

En vrolijck in sijn Schepper zy:

Op Zions kindren zijt verheught,

Schept in u Koningh vreughd.

2 Men gae sijn roem in ringh en reyen

Met pijp en trommelen verbreyen

En sijnen lof met Psalmen uyten

Op harpen en op luyten.

Want God heeft lust in Israel:

Sijn uytverkoorne doet hy wel;

De kleyne, die men hier verstoot

Die helpt hy uyt den nood.

3 Sijn lieve volck, sijn gunst-genooten

Met vreughd en blijschap overgooten

Die sullen sich oock ’snachs verheugen

Als sy hier aen geheugen.

Haer keelen sullen open staen

Waer uyt sijn hooge lof sal gaen:

Een zwaerd dat snijd aen allekant

Sal wesen in haer hand.

4 Dat sullen sy met moed aenvatten

En koomen op de heydnen spatten

Met vollen ren, om wraeck en straffen

Den volckren te verschaffen:

Om haere Koningen met macht

In ketenen te sien gebracht,

En groote Vorsten van het land

Met boey aen been en hand.

5 So sal den heydnen overkoomen

Dat God met hen heeft voorgenomen:

’tVerricht van’t geen hy heeft beslooten

Gunt hy sijn gunst-genooten

***

Hy sal het werck van sijn besluyt

Door sijne vrinden voeren uyt

En maecken alle heydnen neer:

Hem, hem zy lof en eer.

Den CL. Psalm.

ROemt den Heer en geeft hem lof

In sijn heyligh hemelsch Hof,

Daer hy voert de staf en kroon

Op den alderhooghsten Throon,

Wilt hem om sijn daeden loven,

Om sijn grootheyd en sijn macht,

Om sijn onbepaelde kracht,

Daer hy ’t al in gaet te boven.

2 Met basuynen, met cornet,

Met de vrolijcke trompet,

Met de cijter, met de fluyt,

Met den harp en met de luyt,

Met de pijp en met de trommel,

Met veelvoudigh snaeren-spel:

Stelt de toonen juyst en wel

Tot een aengenaem gedommel.

3 Looft den Heer en geeft hem danck

Met de soete cymbel-klanck:

Onder al dat lief geluyt

Gae de vreugd ten boesem uyt.

Looft en zinght tot Godes eere

Al wat datter rept of leeft,

Looft hem al wat aedem heeft.

Lof den alderhooghsten Heere.

Eynde der Psalmen.

De x. Geboden.

De Lofsang van de Maeget Maria.

De Lofsangh van Simeon.

Uytbreydinge over het gebed onses Heeren.

Gebed voor den eeten.

Gebed na den eeten.

Avond-gebed.

Morgen-gebed.

’t Gebed onses Heeren.

De xij. Articulen des Geloofs.

De x. Geboden des Heeren. Exod. xx. 2. ende Deuteronomi v. 6.

MOYSES spreeckt.

HOor Israel, wilt vlijtigh letten

Op ’t geen ick u sal doen verstaen:

Dus sprack de Heer: dit sijn zijn wetten:

Laet u die wel ter herten gaen.

2 Ick ben uw God, die uyt de handen

Van Pharao u maeckte vry,

En u gevoert heb uyt sijn landen:

Hebt geene Goden meer als my.

3 Gy sult u geene beelden maecken,

En eertse noch en dientse niet:

Want hy sal mijne gramschap smaecken

Die ’t geen my komt aen andre biedt.

4 Mijn naem en sult gy niet misbruycken:

Want ick’t niet ongewroocken laet,

En straf hem sonder ooge-luycken

Die sich daer in te buyten gaet.

5 Ses daegen sult gy wercken moogen:

De sevenst’ is de Sabbath-dagh:

Geen arbeyd sult gy dan gedoogen

Van yets dat staet tot uw gesagh.

6 Uw ouders sult gy eer betoonen

Op dat gy langh in voorspoed leeft

En vreedsaem in het land mooght woonen

Dat u de Heer ten erfdeel geeft.

7 Van dood-slagh sult gy u vermijden:

Van Echt-braeck: en van dievery:

Brenght uwen naesten niet in lijden

Met ’t geen gy weet dat leugen zy.

8 Uws naesten huys wilt niet begeeren:

Uw hert en werde niet bekoort

Noch tot zijn wijf, noch knecht of deeren,

Of beest, of yet dat hem behoort.

9 Dit is de Wet van God gesproocken

Doe ick op het geberghte klam

Van Sinai, dat gy saeght roocken

Om dat God tot my neder quam.

De lofsangh van de Ionck-vrouwe Maria. Luc. j.

MAeck groot den Heer, mijn Siel,

Uw Heyland, dien’t geviel

Mijn kleynheyd niet te smaeden,

En dien het heeft behaeght

Sijn nederige Maeghd

Met blijschap te versaeden.

2 Want wie dees dingen hoort

Die sal my van nu voort

Voor wel-geluckigh achten:

Om dat het geen hy aen

Sijn dienstmaegd heeft gedaen

Is van seer groote krachten:

3 En heyligh is sijn naem.

Sy sijn hem aengenaem

Die hem ontsien en vresen;

Hy is der vroomen vriendt,

En die hem eert en dient

Dien wil hy gunstigh wesen.

4 Sijn arm is groot van macht

Die de Natuyr verkracht

En doet veel wonderdaeden;

Hy acht de grootse niet

En wat hooghmoedigh siet

Verstroyt hy op haer paeden.

5 De trotse werpt hy neer,

En die in pracht en eer

Sijn op den Throon geseten

Die geeft hy wel de schop

En setter kleynen op

Daer dees sijn afgesmeten.

6 Den armen doet hy goed,

En geeft in overvloed

’t Geen sy van hem begeeren:

Den rijcken send hy voort

En laet haer ongehoort

Weerom nae huys toe keeren.

7 Hy heeft de hand geboon

Aen Israel, sijn soon,

Sijn vrind, sijn uytverkooren,

So hy aen Abraham

En ’t zaed dat van hem quam

Voor eeuwigh had gezwooren.

Den Lofsang van Simeon. Luc. ii.

O Heer, nu mag u knecht

Gelijck gy hebt geseght

In vree van hier wel scheyden:

Om dat ick heden sie

Mijn Salighmaecker, die

Ick eertijds plagh te beyden.

2 Die van u is bereydt

Tot eer en heerlijckheyd

Van Isr’el, dijn beminden:

Den volckren tot een licht,

Om ’t duystere gesicht

Der heydenen t’ontbinden.

Uytbreydinge over het Gebed onses Heeren. Matth. v.

O God, die onse Vaeder zijt,

Die in de Heemlen hoogh en wijd

Geseten zijt op uwen Throon,

Van waer gy geeft een yder loon

Nae dat hy wel of quaelijck dee,

Neyght uw gehoor tot onser bee.

2 Geheylight werde dijnen naem:

Maeck ons daer toe te recht bequaem,

En geef ons daer toe altijdt stof,

Dat wy verkondigen uw lof,

En dat door ons sy wijd verbreydt

Den roem van uw bermhertigheyd.

3 Uw rijcke koom en groey vast aen

Van volck en menigh onderdaen,

En maeck dat uw genaedigh woord

Doe vrucht waer dat het werd gehoort:

Verstroy den raed en al ’tgeweld

Van al wat sich daer tegen stelt.

4 Dat uwe hulp ons niet verlaet,

Maer komm’ ons kranckheyd wat te baet

Op dat op aerde magh geschien

Al wat ghy wilt en sult gebien

Gelijck het in den Hemel gaet

Daer’t al gereed en vaerdigh staet.

5 Versorght ons tegens hongers nood

Met dagelijckse spijs en brood,

En geeft ons datter is van doen

Om ons te decken en te voen:

Gy geeft de kost aen’t domme vee,

Doe so aen uwe kindren mee.

6 Wy sijn gevallen in de zond

En hebben met gedacht en mond

En oock met wercken ons ontgaen:

Och, wilt ons van de schuld ontslaen!

Gelijck wy zijn te doen bereydt

Die ons te kort denckt, doet, of seyd.

7 Spaer dijns besoeckinghs straffe roe:

Send ons geen zwaerigheden toe

Die ons doen smooren onder ’t pack:

Gedenck dat wy sijn broos en zwack:

Des houd ons van den boosen vry

Dat hy noyt onse meester zy.

8 Want niemand isser uws gelijck.

Gy voert de kroon in’t Koninckrijck:

Geen quaed heeft op den uwen kracht:

Gy kunt het weeren af met macht;

Uw zy van alles eer geseyt:

Sy komt u toe in eeuwigheyd.

Amen.

Gebedt voor den eeten.

OP u, Heer, wacht het oogh van al wat datter leeft:

Ghy zijt die t’zijner tijd elck sijnen nood-druft geeft:

Gy opent uwe hand om yder te verzaen:

Komt, heylight dese spijs die wy van u ontfaen.

Geef dat ons het genot tot sonde niet gedy,

Maer dat het matighlijck en nae dijn wille zy,

En leert ons danckbaerlijck uyt het gebruyck verstaen

Dat gy den oorsprong zijt daer’t alles komt van daen.

Geef oock dat wy voor al gaen soecken daer’t behoort

Het geestelijcke brood van uw genaedigh woord,

Waer door dat onse ziel ten leven werd gevoedt

Dat gy ons hebt bereyd door Christi waerdig bloed.

Gebed nae den eeten.

O God, wanneer wy zijn verzaedigt door het eeten

So wilt gy datmen u niet koome te vergeeten:

Dies seggen wy u danck voor al dat gy ons gaeft:

Den honger is gestilt, de dorstige gelaeft;

Doch schoon ons lichaem nu sijn voedsel heeft ontfangen

So laet ons herten doch aen ’t aerdsche brood niet hangen,

Maer geeft dat onse ziel gesterckt werd en gevoedt

Met brood dat Christus gaf, dat eewig leven doet.

Avond-gebed.

O God, de Nacht komt aen van u tot rust bereyd

Gelijck gy hebt den dagh geschickt tot arrebeyd;

Wy geven ons te bed: geef gy bequaeme slaep

Waer door ons geest en lijf weer versche krachten raep’:

En wijl dat desen dagh so niet is doorgegaen

Of hebben tegen u gesondight en misdaen,

So bidden wy dat ghy ons sonden doch bedeckt

Gelijck de Nacht het al met duyster overtreckt:

Scheld ons ons schulden quijt door uw barmhertigheyd:

Vergeeft de sonde die ons van uw liefde scheydt:

Waeckt dese nacht voor ons dat ons geen quaed en deer’:

Luyckt nu ons’ oogen, en ontluycktse morgen weer.

Morgen-Gebed.

O God, de Nacht is deur, den duyster is vergaen

En wy zijn uytgerust en weder opgestaen,

Des dancken wy u, Heer, die voor ons hebt gewaeckt

En die ons weer bequaem tot onsen arbeyd maeckt.

Wy geven ons weerom tot ons beroep en werck:

Geef dat uw gunst en Geest ons by zy en versterck

Op dat wy in het geen wy nemen by der hand

Wel letten hoe uw eer best werde voort geplant.

Streckt uwen zeegen doch op ’t geen ons staet te doen

En wilt ons desen dagh voor ongeluck behoen,

Voor schae en tegenspoed aen goed, aen lijf, aen eer,

Maer voor de sonde meest: door Christum onsen Heer.

’t Gebed onses Heeren.

O Onse Vaeder, gy die in den Hemel zijt,

Geheylight zy uw naem: u rijck verbrey sich wijd:

Uw wil geschie op aerd so s’in den Hemel doet:

Versorgt ons heden broot waer van men leven moet:

Vergeeft ons onse schuld so wy aen andre doen:

Versoeckt ons niet, maer wilt ons voor den boosen hoen

Dat wy door hem van u niet werden afgeleydt.

Want uw is’t rijck, en macht en eer in eeuwigheyd.

Amen.

De xij. Artijckelen des Christelijcken geloofs, geseyt het Symbolum Apostolorum.

ICk geloof in God den Vaeder, die almachtigh is en heeft

Hemelen en aerd geschaepen, en al wat in beyde leeft:

En in Christum onsen Heere, sijnen een-gebooren Soon,

Van den heylgen Geest ontfangen, en gebooren uyt een schoon’

En een onbevleckte Maget die Maria was genoemt:

Onder Pontius Pilatus tot de dood des kruys gedoemt

Nae dat hy veel spot en smaetheyd en veel lijdens had geleen:

Die gekruyst is, en gestorven, en begraeven, en beneen

Tot der hellen neer gedaelt, en van den dooden opgestaen

Op den derden dag, en boven in den hemel sitten gaen

Aen de rechterhand sijns Vaeders, daer hy komen sal van daen

Als wat levend en wat dood is van hem vonnis sal ontfaen.

In den heylgen Geest geloof ick, en een heylge Christen-Kerck,

En der heyligen gemeenschap: oock geloof ick vast en sterck

Het vergeven van de sonden en des vleeschs verrijsenis,

En een leven nae dit leven waer aen noyt geen eynd en is.

EYNDE.

Register der Psalmen.

A.

AEnhoor het recht, mijn God en Heer.17.

Als een hert door dorst gedreven.42.

Als ick van ramp werd aengegrepen.120.

B.

Bewaer my, God, op wien mijn hoope staet.16.

Benaeutheyd perst mijn hert tot klaegen.64.

D.

De wereld leeft als wasser God noch Wet.14.

De Heem’len seggen uyt.19.

De Heer will’ uw gebedt verhooren.20.

Des boosen goddeloosheyd doet.36.

De Heere spreeckt en roept voor zijn gericht.50.

De wereld leeft als wasser God noch Wet.53.

Doe, Heer, op ons uw gunste daelen.67.

De Heydnen, Heer, gevallen in uw landen.81.

Daer in’t gestoelte zijn geseeten.81.

De waerheyd port mijn geest te zingen uwen lof.89.

Die sich in Gods bewaeringh geeft.91.

De Heere heerscht als Koningh wijd en breed.93.

Dus sprack de Heer tot mijnen Heer voor desen.110.

Doe Israel toogh uyt Egypten-land.114.

Doe God zijn volck uyt strick en band.126.

Doe wy wel eer nae Babel wegh genomen.137.

Den Heer zy lof: want hem te zingen.147.

G.

God is by my en hoed my als een Herder.23.

God is mijn licht hoe soud ick kunnen dwaelen?27.

Ghy vroome zinght den Heer der Heeren.33.

God is ons burg om op te vluchten.46.

Groot is de Heer en hoogh geacht.48.

Ghy die ter richtstoel zijt geseten.58.

Ghy had ons, Heer, om groote reen.60.

God sal in gramschap rijsen op.68.

Ghy waert, o God, de rotz daer wy op bouwden.90.

Ghy die den boosen dreyght te straffen.94.

God voert de heerschappy.97.

God voert staf en kroon.99.

Ghy die het aerdrijck breed en wijd.100.

God is goed en genaedigh.107.

Ghy die des Heeren knechten zijt.113.

Gy die u Throon ten Hemel hebt gesticht.123.

Geluckigh wel te degen.128.

Gedenck aen dijnen Koningh, Heer.132.

Gy weet, Heer, wat ick laet of doe.139.

Gy die mijn God en mijnen Koningh zijt.145.

H.

Heer, dat ick om mijn zonden.6.

Het Aerdrijck en wat het omringht.24.

Hoogh wil ick heffen uwen lof.30.

Hoort volckeren, al wie op d’aerde woont.49.

Hoe dat het in de wereld staet.62.

Het is gewis, ick weet het wel.73.

Houw u niet langer stil, o Heer,83.

Hoe liefelijck, hoe soet vertoont.84.

Heere, wilt dijn oore neygen.86.

Heere, toevlucht aller vroomen.102.

Het love God al watter is.117.

Hy die op God stelt sijn vertrouwen.125.

Hoe lieflijck is’t dat broeders saemen woonen.133.

I.

Ick stae op God wat hebt gy my te tergen?11.

Ick verhef tot u mijn ziele.25.

Ick wil uyt ’s herten grond.34.

Ick dacht wel eer en sprack in mijn gemoed.39.

Iuycht Gode, juyght den hooghsten Heere.66.

Ick hoop op u, wilt my bewaeren.71.

In Iuda kentmen recht den Heer.76.

Ick heb my tot God begeven.77.

Ierusalem met haer verheven muyren.87.

Ick heb den Heer van gantscher herten lief.116.

Ick ben in nood, waer gae ick heen?121.

Ick sal tot uwen lof mijn mond.138.

Ick roep tot u om hulp te krijgen.141.

K.

Komt gy te hulp, o Heer wilt ons behouwen.12.

Komt gy Princen groot van macht.29.

Komt van alle kant.47.

Komt my te hulp, mijn God, mijn Heer.70.

Komt laet ons saemen zijn verheught.95.

Komt loof den Heer met stem en snaeren.96.

Koomen, koomen wy te saem.135.

L.

Leert u gericht den Koningh weeten.72.

Looft God, mijn ziel, en wilt sijn eer verbreden.103.

Looft God, en wilt hem eer bewijsen.105.

Looft God met een recht-danckbaer hert.106.

Looft God en prijst hem t’aller uyren.118.

Looft God, gy die sijn Priesters zijt.134.

Lof zy God, want hy is goed.136.

Lof zy de Heer, hy moete zijn gepresen.144

M.

Mijn God, mijn God, waerom verlaet gy my?22.

Met lijdsaemheyd heb ick op God gewacht.40

Mijn hert is vol, ick kan my niet bedwingen.45.

Mijn geest is vaerdigh en bereydt108.

Mijn Heer, mijn God, wilt my bewaeren.140.

N.

Niet ons, o Heer, maer u sy alle lof.115.

O.

O Heer, o goede God.3.

O God, gy weet mijn recht en reden.4.

O Heere, luystert na mijn klachten.5.

Op u, o God, is mijn vertrouwen.7.

O Heer, hoe groot is uwen naem op Aerde.8.

O Heer, waerom staet ghy van ons so wijd?10.

O Heer, hoe langh, hoe langh sal’t zijn?13.

O Heer, de Koningh is verblijdt.21.

O Heer, mijn rotz waer op ick vluchte.28.

O Heer, ghy zijt mijn sterckt’ en wallen.31.

O Heer, wy hebben menighmaelen.44.

O goede God, ontferm’ u, en onsluyt.51

O God, dien’t noyt ontbreeckt aen macht.54.

O Heere, luystert nae mijn reden.55.

O Heer, zijt my genaedigh en behoedt.56.

Ontfermt u mijns, o God, tot wien ick sucht.57.

O Heer, verlost my uyt de handen.59.

O God, mijn God, des morgens eer.63.

Op Zion, daer uw volck vergaedert.65.

O Israel, tot Godes volck verkooren.78.

O groote God, o Iacobs Herder.80.

O God, gy toond’ in den voorleden tijd.85.

O God, tot u is’t dat ick schrey.88.

Op, op, mijn Ziel, en stort ter lippen uyt.104.

O Heer, wilt doch niet langer toeven.109.

O Heer, mijn hert heft sich niet hoogh.131.

O Heer, wilt nae mijn smeeken hooren.143.

Op, mijn Ziel, wilt u bereyden.146.

Op, op, en geeft den Heere lof.401.

R.

Roemt den Heer en geeft hem lof.404.

S.

Spreeck, Israel, so ick u voor sal gaen.124.

So God het huys niet op en bouwt127.

Sy hebben my, dus spreeke Israel.129.

Singt Gode, singt en laet ons hooren.402.

T.

Twist met mijn twister, Heer, en slaet.35.

Ten Hemel gingh mijn droeve stem.142.

V.

Uyt grond mijns herts en ’tbinnenst mijner sinnen.18.

Verschaf my recht, o Heer.26.

Verstoort u niet indien het hier beneden.37.

Verlost my, Heer, ick ben in grooten nood.69.

U, o groote God en Heer.75.

Van zijnen God te zingen.92.

Uw goedheyd en het recht van uw gerichten.101.

Uyt ’tbinnenst van een danckbaer hert.111.

W.

Wel dien, die door der goddeloosen raed.1.

Waerom zijn doch de Heydenen te been?2.

Wat geeft wat kracht ick in my vin.9.

Wie sal, o God, wie salder tot.15

Wel hem, dien God zijn sonden heeft vergeven.32.

Wilt, o God, my niet kastijden.38.

Wel hem, die den bedruckten, in den nood.41.

Wilt, Heer, voor my te vierschaer treden.43.

Wat hebt ghy noch uw roem te dragen?52.

Wilt, o Heer, uw oor verleenen.61.

Waerom, o God, zijt ghy op ons verstoort?74.

Wilt God met nieuwe zangen loven.98.

Wel zaeligh zijn de luy te achten.112.

Wel hem, die recht op zijne wegen gaet.119.

Wat soeter maer, wat lief geluyt.122.

Waer sal ick’t heenen wenden?130.

Y.

Yder zy verblijdt.81.

Tafel van de Psalmen, diemen op eene Wijse zingt.

Den 5. ende den 64.

Den 14. ende den 53.

Den 17. 63. ende 70.

Den 18. ende 144.

Den 24. 62. 95. ende 111.

Den 28. ende 109.

Den 30. 76. ende 139.

Den 31. ende 71.

Den 33. ende 67.

Den 36. ende 68.

Den 46. ende 82.

Den 51. ende 69.

Den 60. ende 108.

Den 65. ende 72.

Den 66. 98. ende 118.

Den 74. ende 116.

Den 77. ende 86.

Den 78. ende 90.

Den 100. 131. ende 142

Den 117. ende 127.

De grootste druck-fauten aldus te verbeteren.

Fol. 20regel 14.voor zijnleest zy

27. laetste regelvoor mijnl. mijne

39.regel 27.voor Eenl. den

65.regel 27.voor Heerl. Heere

73.regel 11.voor rouwenl. trouwen

100.regel 13.voor my zyl. mijn zy.

101.regel 11.voor watl. wat van

131.regel 10.voor oml. op

202.regel 1.voor eeuwigheydl. eeuwighe

241.regel 13.voor all. of.

261.regel 1.voor oml. om God.

314.regel 10.voor zijnl. zien

314.regel 13.voor handl. handen

314.regel 20.voor verflersenl. verflensen.

317.regel 5.voor springhl. springht

329.regel 5.voor noyt enl. noyt

333.regel 5.voor alsl. al

370.regel 3.voor mangetl. mangelt

380.regel 21.voor mijnel. mijn

386.leste regelvoor Enl. Eer.

EYNDE.