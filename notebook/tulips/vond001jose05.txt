J. v. VONDELS

JOSEPH

In DOTHAN.

TREURSPEL.

Infidos agitans Discordia Fratres.

t'AMSTERDAM,

Voor Abraham de Wees, Boeckverkooper op den Middeldam, in 't Nieuwe Testament. In den Jare cIɔ Iɔ CXLIV.

Den Heere Joachim van Wickevort, Ridder, Raedt en Resident van haere Hoogheit van Hessen.

PLutarchus, handelende van de broederlijcke vriendschap, zeit, datze, in zijnen tijdt, zoo dun gezaeit was, als, in den voorleden tijdt, de haet der gebroederen; welcker weinige voorbeelden, van outs her, met een algemeene bestemminge der wijzen, als ongeloofwaerdige en verzierde dingen, verzonden werd en naer de treurspelen en schouwburgen. Hier van zijn ons, uyt dien geweldigen brant, en beklaeghlijke neerlage van der aelouden tooneelwijsheit, alleen overgebleven, die bloedige en onmenschelijcke stucken van Oedipus en Pelops rampzalige kinderen, Polynices en Eteokles, en Atreus en Thyestes; malkandere met geheele heiren, en lijf om lijf, om de heerschappye, uytdaegende; of het gebraden zoontje, voor leckernye, den broeder, tot wraeck van zijn geschoffeerde gemaelinne, opdisschende. Het eerste heeft de heer Huigh de Groot, zoo geluckigh als kunstigh, uit het Griex in Latijn overgegoten; Hendrick Laurens Spiegel het andere, van 't Roomsche ontblootende, begonnen in een Nederduitsch kleet te steeken, 't welck, naer dien tijdts gelegentheit, bevalligh staet. Wy, om, in de schaduwe der aeloude tooneeldichteren, van verre te volgen, kozen uit de zwarigheit, gevallen onder de zonen van den Aertsvader Jakob, de gebroeders in Dothan; en wouden liever stof uit Mozes onfeilbare, als uit weereltsche historien, of eenige Heidensche verzieringe, nemen: overmits de heylige, boven andere geschiedenissen, altijdt voor zich brengen een zekere goddelijcke majesteit en aenbiddelijcke eerwaerdigheit, die nergens zoo zeer dan in treurspelen vereischt worden. Josephs verkoopinge schoot ons in den zin, door het tafereel van Jan Pinas, hangende, neffens meer kunstige stucken van Peter Lastman, ten huise van den hooghgeleerden en ervaren Dokter Robbert van der Hoeven; daer de bloedige rock den Vader vertoont wort: gelijck wy in 't sluiten van dit werck, ten naesten by, met woorden des schilders verwen, tekeningen, en hartstoghten, pooghden na te volgen. Indien dit

treurspel, onder 't spelen of lezen, iemants gemoedt raeckt; wy willen gaerne bekennen, dat deze bewegelijcke historie zelf den tooneeldichter geholpen, en menighmael aen 't herte geraeckt heeft: want wat valt maghtiger, om iemandts gemoedt, alwaer het een steenrots, te vermurwen, en te verzetten, als het ongelijck en gewelt, dat 't eene bloet het andere doet; en de misverstanden en huisgebreken, gevoedt door nayver van kinderen en gebroederen, aen d'eene, en d'onvoorzichtigheidt en eenzijdigheit der ouderen aen d'andere zijde, waer uit dickwils groote ongelucken geboren worden. Wy zien hier oock, als in eenen klaren spiegel, hoe Godts voorzienigheit zich hier van wel weet te dienen, tot uitvoeringe van zijn verborgen be-sluit, ten beste van 't menschelijck, insonderheit van Abrahams geslacht; 't welck hy belooft hadde te zegenen, en te vermenighvuldigen, als starren aen den hemel, en waer uit de Messias zou geboren worden. Josephs historie is t'allen tijden, zoo in 't kleen als in 't groot, herspeelt onder allerhande geslachten en volcken: gelijck noch hedensdaeghs onder de Christenen, die, gebroeders en leden eens lichaems zijnde, en zich luttel aen Josephs verdriet keerende, den onnoozelen dagelix vangen verkoopen en leveren aen hunne allerbitterste en gezwore erfvyanden; wanneerze, d'een den anderen verradende en vernielende, liever de poorten van Christenrijck voor den Ismaëlleren open zetten, dan malkanderen toegeven en ondergaen. Zoo haest de hemel iemant schijnt te willen verheffen op den troon van eere, en men de genaeckende heerschappye te gemoet ziet; arbeit elck (recht als of sterfelijcke en zwacke menschen het raetslot des alleroppersten konden breecken) met alle maght dien t'onderdrucken; 't welck, of het Josephs broederen ten beste verging, oock dickwils met eigen bederf en schade geboet wort. Zoo hebben eertijds de Gotten Alanen Wandalen Hunnen, en andere norsse Noormannen gedient tot roeden en zweepen, om der genaemde Christenen

baldadigheit overdaet hooghmoedt tweedracht wrevelmoedigheidt en baet- en staetzucht te straffen. Zoo hebben d'eige schepen der meineedige Christenen Mahomet, uit Asien en Africa, in Europe overgevoert; na dat de Griecken, van haere gebreken overweldight, niet langer maghtigh waren overendt te staen Zoo beginnen nu de Hercynische wildernissen wouden en bosschaedjen, het verwoeste Germanje weder boven 't hooft te wassen; en de wreede Thrax, maghtiger door onze onmaght, hoopt met de hoorens zijner halve maene te stooten tegens de zon der gerechtigheidt, en den standert van 't kruis: en leggende op zijn luimen, loert als een hongerige tiger, om met den eersten zijn gruwelijcke klaeuwen in dien vetten roof en Godts erfdeel te slaen. O helsche razerny en burgerlijcke tweedracht, wat al quaets hebt ghy gebrouwen!

Tu potes unanimes armare in proelia fratres.

Ghy kunt het eensgezinde en broederlijcke bloet

In 't harnas tegens een ophitzen als verwoet.

Liet Joseph zich wat luider hooren, in stede datmen onverzoenelijck met stijve kaecken de moorttrompetten blaest, wat zoud'er menighmael al onheils verhoedt worden. Hoe haest zouden de broeders, die nu aen allen kanten, te water en te lande, in 't blancke harnas, tegens een gekant staen, dien vervloeckten degen afleggen, en malkanderen omhelzende, liever, als Godts eere onze wapens vorderde, dien algemeenen erfvyant zijnen onrechtvaerdigen roof doen slaecken, dan hem, en hunne plaegen noch verder inroepende, Godts rechtvaerdige zaeck in 't uiterste gevaer stellen. Maer deze beternis magh men eer wenschen dan hopen, in een uitgeteert en uitgemergelt lichaem, 't welck, ademloos op zijn verscheiden leggende, alle oogenblicken schijnt den geest te geven; 't en zy d'almachtige wonderlijcker wijze zijn genadige hant daer aen sla. Ondertusschen zullen wy hier, d'oirzaeck van het groote jammer in 't kleen ontwerpende, ons gemackelijck leeren spiegelen aen deze gebroeders en aertsvaders, welcker schande Moses niet heeft willen bedecken, om ons t'ontdecken, wat schelmeryen zoo vroegh onder Godts bontgenooten nestelden; en hoe deught en onnozelheit van outs her van haet en

nijt verpickt en verbeten werden; op dat vrome nakomelingen, zich aen geene schandaelen nocht ergernissen keerende, even mannelijck zouden houden de rechte en koninglijcke heirbaen, die tot den hemel de godtvruchtigheidt en de deught leit: waer toe ons wijst het uitnemende voorbeelt des onbesproken, eerst verdruckten, en namaels verheerlijckten aertsvader, Joseph; naest Moses mede een van de treffelijckste heiligen des ouden verbonts, en derhalven van koning David gezongen en gespeelt; van den schrijver tot den Hebreen, onder de geloovige helden op den triomfwagen des geloofs, als een profeet, omgevoert. Wy voeren vrypostigh dezen jongelingk, zoodanigh hy is, t'huis uwe beleeftheit, gewoon zijnde t'onthalen al wat eerlijck en loflijck geacht wort; en die de poëzy gaerne plaets gunt, onder andere schatten van uitgeleze boecken, brieven, beelden, schilderyen, penningen, printen, tekeningen, en diergelijcken zinnelijcken huisraet; waer mede uw huis zoo rijckelijck gestoffeert is, als het lieftalligh open staet, voor alle brave zielen. De heer Professor Kasper van Baerle, die uwe E. als een rapier van Philosophie, dagelix voegelijck op de zijde hangt, zal helpen oordeelen (zijn wy des waerdigh) wat hier wel, wat qualijck gestelt zy, en de misslagen beterende, oirzaeck geven, die in den naesten druck te verbeteren. Ondertusschen wenschen wy, alreede in uwe beleeftheit gehouden, te blijven.

Mijn Heer,

Uwe E. ootmoedighste dienaer,

Joost vanden Vondel.

t'Amsterdam, cIɔ Iɔ cxl.

den 11 van Wijnmaent.

Inhoudt.

JOseph, des aertsvaders Jakobs en Rachels zoon, van zijnen vader gezonden, uit den daele Hebron, naer Sichem, om te zien hoe dat het al stont met zijnen broederen, en het vee; ontmoete op wegh, daer hy vast omdwaelde, eenen man, misschien een' Engel, die hem te recht holp, en wees naer Dothan: van waer de gebroeders, den uitgestuurden ziende genaecken, raetsloegen (uit haet en vyandschap, om zijn aenbrengen, en nayver, over zijn droomen, oock om de groote liefde, die de vader dezen, boven andere zoonen, toedroegh) om hem te dooden, en 't lijck in eenen kuil te worpen; waer tegens zich Ruben, d'outste broeder, zettende, by hen aenhielt de handen met zijn bloet niet te besmetten, om alzoo den gehaeten uit dootsgevaer te redden. Joseph, ondertusschen aenkomende, wert den veelverwigen rock uitgetrocken, en in eenen droogen put gelaten. Dit beschickt zijnde, zagen zy, onder het eeten, de Ismaëllers en Madianners, van Galaad komende, met hunne kameelen, geladen met balsem, myrrhe en kruiden, voorby trecken naer Egypten: by welcke gelegenheit Judas riedt Josephs leven te verschoonen, en hem aen deze vreemdelingen te verkoopen, gelijck geschiede. Ruben, hier niet tegenwoordigh zijnde, quam daer na by den put, en, den broeder missende, scheurde van weemoedigheit zijn kleet, en beklaeghde zich hier over by d'andere broeders; die, om dit stuck te bedecken eenen bock slachtende, en den rock met bloet bestrijckende, hunnen ouden vader gingen vroet maeken, dat een wildt gedierte Joseph verslonden had.

Het treurspel begint met den dagh, en eindigt na den middagh. De rey van Engelen spreeckt de voorrede. Het tooneel is in Dothan, een zeker landschap in Kanaän.

Sprekende Personagien.

Rey van Engelen.

Joseph.

Simeon.

Levi.

Judas,

Ruben.

Vrachtmeester.

Zwijgende.

d'Andere zes broeders.

Joseph in Dothan.

Het eerste bedryf.

Rey van Engelen. Joseph.

ZIet Joseph, Rachels zoon, en Jakobs staf en stut,

Hier slaepen in de hey, by dien bemoschten put;

Waer langs de heirbaen loopt naer Dothan, en die weien,

Daer hy zijn broeders zoeckt: terwijl wy hemelreien,

Door last des hemelvooghts, hem naerstigh gade slaen,

Die zich, te nacht heel spa, toen d'ondergaende maen

In 't gras viel, hier, vermoeit van reizen, neêr ging leggen,

In woest en eenzaem veldt, begroeit met ruighte en heggen;

Als of hy d'Engelen en Godt, die overal

Met zoo veel starren waeckt, alleen de wacht beval,

En onbekommert was voor onraet, en voor dieren,

Die in dees wildernis, van dorst of honger tieren.

O Hemelkint, ô zorgh der Englen, slaep vry heen,

En wandel dan gerust: wy tellen alle uw treên,

Wy baenen u den wegh, door steenrots ruighte en doren,

Naer 's werelds heerschappy, en hoogheit, u beschoren

Tot wasdom van 't geslacht, het welck zijn' oirsprong nam

Uit uw stantvastigen outgrootvaêr Abraham;

Wiens hoop een keten smeedt van endelooze schakelen,

Der neven, hem belooft door onverzierde orakelen;

Waer van ghy, eedle spruit, het wercktuigh strecken moet,

En leggen d'eersten steen en grontsteen, aen den voet

Van 't stamhuis, 't welck, eerst laegh van top en naeuw besloten,

Ten leste met zijn hooft, de starren komt te stooten,

En ruickende voorby den op- en ondergangk,

Het aerdrijck en den doodt en afgront houdt in dwangk:

Dies of u in den slaep iet naers zy voorgekomen

Van 't naeckende ongeval, dat doe uw' geest niet schroomen

Maer ziet eens, hy ontwaeckt, om vrolijck met het licht

Te heffen in de lucht dat jeughdigh aengezicht.

Hy rijst, de zon met hem. Daer staet hy op zijn voeten.

Laet hooren, hoe hy Godt en 't morgenlicht zal groeten.

Jos.

De zon verlaet de kim, veel schooner danze plagh.

Zy weckt my uit den droom met een' gewenschten dagh,

En schittert in den dauw en bloemen, nat van droppen.

Daer doet zich 't landschap op, en Dothans steile toppen,

Met bey zijn heuvelen, van klaver dicht begroeit,

Beplant met vijgh olijf en wijngaert, en besproeit

Van bronnen om end' om, waer uit de beecken spruiten.

De harders, op voor zon, gaen koy en stal ontsluiten,

En trecken beemdewaert. My dunckt, ick hoor alree

Het loeien en 't geblaet van 't broederlijcke vee.

Hoe strijckt my dat geloey van 't hart dees zwarigheden,

Waer van mijn geest te nacht benart scheen, en bestreden.

Wat droomt men zomtijds niet, dat luttel nadruck heeft;

En 't moet een bloohart zijn, die veel om droomen geeft.

My docht ick wert omringt van negen wreede slangen,

Zich stellende in 't gelit en schrap, om my te vangen.

Zy geesselden in 't eerst malkandren met den start,

En sarden haeren wrock door stramen, en door smert.

De gramschap steegh allengs in 't hooft, en quam gevlogen

En sloegh, gelijck een brant en lichte vlam, ten oogen,

Als door twee vensters, uit in 't ende, en dreef en drong

De groene gal en 't blaeuw vergift tot op de tong;

Geslepen als een pijl, toeleggende om te micken,

En drillende in de keel, verhit om bloet te slicken.

Dat gaf een naer gezicht. De duisternis verdween,

En wert geklooft, waer 't vier door d'ope blicken scheen.

'k Zagh blaeu en scheemrend gout den rug vol schubben spickelen,

En 't lange lijf zich uit en in met krullen wickelen,

Ick hoorde 't sissen van haer becken, geel van zucht;

Als moeders geest (zoo 't scheen) het hooft in onze lucht

Opsteeckende uit den put, met nagelen en handen

Heur slordigh hair de borst en 't aenzicht aen quam randen,

En stooren mijnen slaep met heesch en droef misbaer:

Op zoon, op op, vlie wegh, uw' leven loopt gevaer.

'k Vloogh op verbaest. ick zagh verbaest rontom my heenen,

Maer zach noch hoorde niets, als driemael deerlijck steenen

Uit dezen put, toen ick my weer te ruste ley.

Daer na scheen 't of 'er een al fluisterende zey:

Schept moedt, ô jongelingk, Godt zal uw reize zegenen.

'k Wil dan, getroost in Godt, mijn broedren gaen bejegenen,

En groeten hen van verre, ootmoedigh en beleeft,

Uit vaders naem, die my tot hen gezonden heeft.

Een heusche groetenis kan onlust en krackeelen

En huistwist, tusschen bloet en broeders zomtijds heelen,

En harten strengelen door onderlingen vreê

En vriendschap; en misschien waer in ick hen misdeê

Door onbedacht zaemheit, waer uit iet quaets moght wassen.

Zulck een bejegening wil my den jongste passen.

Mijn vader maeckte my wel eer dat vredespoor,

Won zoo zijn broeders hart, en ging zijn zonen voor.

Doch 'k wil mijn trouwe broêrs niet by mijn' oom gelijcken,

Die wildt van aert, zijn' broer veel jaren dwong te wijcken

Naer Laban onzen oom; wiens vee hy dreef te wedt

En wey, tot dat de tijdt dien wrock had neergezet.

Indien 't mijn lippen aen bevalligheit moght falen;

Zoo wil die milde Godt, wien zoo veel nachtegaelen

Nu, met hun nuchtre keel vol orgelen, om strijt

Vast groeten, mijnen mont, zijne eere toegewijt,

Met paradijs dauw toch besprengen, om te spreecken

't Geen d'ooren lecker smake, en eendracht op kan queecken:

Godts Engel, die weleer mijn' vader heeft geleit,

Geley my eerst naer stat, om 't zekerste bescheit.

Rey van Engelen.

Zang.

O Bronaer der alziende zorgen,

Wat leit u oirsprong diep verborgen

En duister, niet alleen voor 't oogh

Der menschen, maer oock zelf voor Engelen,

Eer zy zich onder menschen mengelen;

En nederdaelen, van om hoogh;

Daer d'Allerhooghste zit gestegen,

Om, naer zijn wijsheit, t'overwegen,

Wat na ter werelt zal geschiên;

Het welck hy zomtijds spelt door droomen,

Op dat zijn wit, in 't licht gekomen,

Hem tot een grooter glori dien.

Laet haeters slincke hant vry zaeien,

Godts rechte weet de vrucht te maeien.

't Gaet boven menschelijck vermoen,

Dat wy met Joseph herwaert reizen

Naer Dothan, en van Memphis deizen,

Om derwaerts grooter sprong te doen.

Tegenzang.

Ja Vader, laet de menschen ruicken,

Hoe ghy de quaden kunt gebruicken,

Ten goede van het aerdsch geslacht;

Als ghy violen onder doornen

Gaet plucken, en uw' uitverkoornen

Door u beleit zet in hun kracht.

De deughden en de huisgebreken,

Dus by malkandere geleken

Vertoonen klaerder elck heur aert.

Niet ruwe, maer geslepe steenen

Een' kostelijcker glans verleenen:

Een puicksteen is wel slijpens waert.

De puicksteen heldert op door 't schuuren,

En kan de proef en 't oogh verduuren.

Zoo zal oock Josephs braeve jeught

Dan d'allerdomsten op doen mercken,

Als zy verstrecke, om op te wercken,

De puick- en proefstof van de deught.

Toezang.

Zoo verre en uitheemsch van zijn ouders,

Verwacht het dienstbre juck dees schouders,

Die, onvolwassen en noch zwack,

Geschapen zijn een rijck te schragen;

Een Koning zelf te helpen draegen

Dat onverdraeghelijcke pack,

En weelige oeghsten op te laden,

Om magre jaeren te verzaden.

Het tweede bedryf.

Simeon. Levi. Judas.

TEr goeder uure wy, om 't vee volop te geven

Van gras en klaver, dat van Sichem herwaert dreven.

Hier lacht de groene beemt de graege kudden aen,

Die, om den heuvel, tot den buick in klaver gaen.

Maer broeders, 'k bid u, ziet. Wie ylt daer stewaert heenen?

'k Zie 't hooft, nu 't halve lijf, nu knien, nu bey de beenen.

Daer stijght een op den top des heuvels, langs dien kant.

Le.

Zoo doet hy, Simeon, en heeft in d'eene hant

Den staf. wie magh dat zijn?

Ju.

Hy spoet met luchte sprongen.

Ay Levi, zie eens toe, wien lijckt dat, man of jongen?

Le.

Het hupplen, Judas, past een' wuften jongen eer,

Als een' volwassen man. Hy draeit zich heen en weêr,

Recht of hy iemant zocht van harders en van hoeders.

Ju

Bedrieght het oogh my niet, 't is een van onze broeders.

Le.

Zou 't wel de droomer zijn, die naer ons ommeziet?

Si.

't Gelijckt den droomer wel.

Le.

O pest, ô huisverdriet!

Gewis de droomer komt. wat jaeght hem naer dees hoecken?

Si.

Ick gis, hy wort gestuurt, om ons en 't vee te zoecken,

Om te doorsnuffelen, hoe 't hier ontrent al sta.

Le.

Op dat hy ons verklick? dat hem de hagel sla.

De donder sla dat hooft, 't welck altijt maelt van droomen.

Si.

Versteur u niet te vroegh: hy is van pas gekomen,

Om loon naer zijn verdienst t'ontfangen zet u wat,

Of slaet een' ronden ringk. hy neemt den wegh naer stat.

Wy hebben tijdts genoegh, om van zijn straf te spreecken.

Hier valt gelegenheit om al ons leet te wreecken.

Iu.

En als 't gewroken zy, verantwoort dan de wraeck.

Si.

Wie kennis draeght van 't stuck, geef reden van zijn zaeck.

Ontkennen is ons 't reetste, en wisser dan 't verweeren.

Iu.

't Is beter zonder scha dan met zijn scha te leeren,

Wie gelden moet in 't stuck, moet oock ter zaecke raên.

Men stelt den misdaet voor, wat heeft dat kint misdaen?

Si.

Wat heeft dat kint misdaen? ay, schaem u zoo te vraegen.

Hoe dickwils heeft hy ons gehekelt, en bedraegen,

En listigh aengebracht, om plasdanck te begaen,

En als een troetelkint in vaders hart te staen.

Dan zagh men d'oude man zich over ons versteuren,

En Joseph kreegh een' rock van veelerhande kleuren,

Als een verdienden loon, voor zulck een' kinderplicht.

Wy hadden al 't geknor, het graeuwen, 't zuur gezicht.

O onrust van 't geslacht, zoo lang ghy, als een doren,

Ons in de teenen steeckt, zie ick geen rust geboren.

Iu.

De jongen is noch dom en wulpsch, en vader suft.

Le.

Neen dom heit is het niet, dat blijckt aen zijn vernuft.

Iu.

De jaren zullen hem noch leeren en betoomen.

Si.

Als hy zich meester make, en waer maecke al dees droomen,

Waermeê zijn tong al 't huis, ja zelf zyne ouders sart?

Iu.

Hy raeskalt.

Le.

of ontdeckt al 't geen hy broet in 't hart,

Arghlistigh poogende zijn broeders te verpletten.

Iu.

Waer 't zoo, men zou 'er zich eendrachtigh tegen zetten.

Le.

Zoo is het meer dan tijdt.

Ju.

dat opzet blijckt niet klaer.

Si.

Zoo klaer, gelijck de dagh. hoe, is 't niet openbaer?

Let op de droomen eens, dien hy noch lest vertelde.

Hem docht, wy bonden vast de schooven in den velde:

Zijn schoof rees overendt. was Judas oor toen doof?

Ons schooven neighden 't hooft eerbiedigh voor zijn schoof.

Wy schudden vast het hooft en d'ooren, die 't zich belghden,

En zulk een' bittren dranck des booswichts noo verzwelghden.

Wy riepen: ghy alleen zoudt onzer aller hooft

En koning zijn?

Ju.

ghy zijt te dwaes, die dat gelooft.

Le.

En hy loegh in zijn vuist, en terregde ons noch echter,

Zijn ouders, en al 't huis, en maeckte 't zoo veel slechter.

Ick droomde, sprack hy, 'k zagh te nacht de zon en maen,

En ellef starren, met geboge hoofden, staen

Om my, en voor mijn' glans haer heldre straelen strijcken.

Wat dunckt u, broeder? zegh, zijn dat noch donckre blijcken

Van heerschzucht, die hem drijft? wy hoorden euvel toe,

En klaeghden 't vader zelf: die keef quansuis: wel hoe,

Wat droom is dat? zult ghy, gelijck een vorst in 't midden,

Uw moeder, broêrs, en my uw' hoogheit aen zien bidden?

Zwijgh stil van zulck een kout. berocken my geen strijt.

't Is kinderwerck: gaet heen. meer volghde 'r niet. ô spijt!

O spijt! hy heult met hem, die noch zijn schult verdadight.

Ju.

Ick wensch alleen, dat ghy uw zinnen wat bezadight,

En reden plaetze gunt. dit is het jongstekint,

Naest Benjamin. wanneer steeckt jonckheit naer bewint?

Wat broêr verkloekt zijn broêr?

Si.

ay broeder, loopt niet verre,

Dees aerdt naer vader, die hem voorlicht, als een starre.

De looste en gauwste maeckt den domsten tot zijn knecht,

Gaet met den zegen deur, en het geboorterecht;

En Esau boet te spa dat groot verlies met traenen.

Le.

Ick had dat op mijn tong, en docht u op te maenen

Met vader, uitgeleert in dees doortrapte kunst;

Die wist zijn moeders, dees weet nu zijn vaders gunst,

Tot smaet der broederen, behendigh te misbruicken:

En schut men 't niet, 't gaet vast, wy zullen moeten duicken,

En buigen onder hem. Wie dat niet ziet, is blint.

Wie anders slaef wil zijn; ick ben zoo niet gezint.

Ick laet my langer met geen droomen ringelooren.

Wy zijn zoo goedt als hy, en van een stam geboren.

Si.

Met reden, trapt hem, eer hy ons op 't harte trap.

Lacht al die droomen uit: beschimpt zijn wetenschap.

Iu.

Dit stuck wil over 't landt uit alle torens kraeien.

Le.

Hier is geen haen ontrent.

Iu

Hoe zal men vader paeien?

Le.

Met logens en bedrogh: zijt hier voor onbevreest.

Wie niet stofferen kan, ontbreeckt of brein of geest.

Men stroy dat eenigh wildt hem levend heb verslonden.

Iu.

En komt dit aen den dagh; en wort dit valsch bevonden.

Si.

Dan wijder raet geleeft: nu nergens in gedut.

Men breeck hem strax den neck, en offer 't lijf een' put,

Veel jaeren noit gebruickt, daer niemandt koome, of zelden.

Wie meldt dat stuck, indien wy zelfs het slechts niet melden?

Allang genoegh beraên, een ieder geef zijn stem.

Iu.

Zoo 't Ruben niet bestemt, heeft al dit werck geen klem.

Het moest een parigh gaen, of deze koort zou breecken.

Men vraegh den oudsten raet: hy komt: ick ga hem spreecken.

Si.

Ga heen, maer zie wel toe, noch maeck het niet te lang.

Want wie ons tegenstemt, gaet licht den zelven gang.

Judas. Ruben.

GHy komt nu recht van pas, om meê uw stem te geven.

Ru.

Waer toe toch?

Iu.

Joseph komt: men raetslaeght om hem 't leven

Te nemen, en een' poel te dempen met zijn lijf.

Ru.

Mijn hairen staen te berge, en al mijn leden stijf.

O gruwelijcke daet! sta van my: tre niet nader.

Wy broeders voortgeteelt, van eenen zelven vader,

Wy tacken van een' stam, de klaeuwen zoo verwoet

Aen onzen broeder slaen; te plassen in dat bloet;

Het vaderlijcke hart in broeders borst doorstooten;

Dien ouden kouden man van 't waerste pant ontblooten.

My gruwelt dat ick 't hoor: om Godts wil, zwijgh toch stil.

Iu.

En of ick zwijgh of spreeck, 't is aller broedren wil.

Het vonnis wort gevelt: men zal 'er recht meê doorgaen.

Ru.

Meê doorgaen? laet eens zien: ick zal dien jongen voorstaen,

En eerst verdadigen, zoo lang ick adem schep;

Zoo lang ick hart in 't lijf, en bloet in d'adren heb.

Vervloeckt 'er stuck wert noit van menschen voorgenomen.

Iu.

Zy roepen vast: slaet acht op zijn verwaende droomen.

Hy arbeit elck den voet te zetten op den strot.

De blinde vader eert gelijck een aerdschen Godt,

Dat troetelkint, 't welck ons zoo eerlijck af kan maelen,

En lust schept, om 't gezin en ieder te behaelen.

Wat Joseph doet, dat 's wel: wy hebben 't strax verkerft.

Ru.

Wat schelmstuck recht men aen, dat niet en wort geverft,

En met een' glimp verciert; maer of men 't cier met woorden;

Hoe schoon men dit vergult? men leit met broedermoorden

Geen eere in, alzoo lang men ergens menschen vint,

Die noch in reden staen. De droomen van een kint

Bestellen die nu stof, om dus, als woeste dieren,

Als wolven op een lam, te huilen en te tieren?

Misgunt men 't gryze hooft; dat het met Rachels kroost

Wat spelende, voor 't endt zijn ouderdom vertroost,

Met zulck een wintervrucht? wat hindert dat ons allen?

't Is vaders zinlijckheit, die is op 't kint gevallen.

Natuur heeft dezen knaep wat meer dan ons gegunt.

't Gewas valt niet alleens: en acht men dit een punt

Wel waerdigh, om zoo zwaer te wegen en te wicken?

Om 't hart tot woên, de vuist tot moorden aen te pricken

Heeft hy den vader iet gulhartigh aengebraght;

Zijn meening was noit quaet, of niet, gelijck men 't acht,

En opneemt, om terstont zoo grimmigh op te stuiven.

Dat kint is zonder gal, gelijck de simple duiven.

Een bloem, van zestien jaer, of naulix zeventien,

Te trappen op het veldt, daer 't Godt en d'Englen zien?

Ay broeder, hoornaer my: laet die gedachten vaeren.

Al had hy schult, verschoon den jongen, om zijn jaeren,

Om zijn onnozelheit, om vaders halven, of

Om Godt, die 't leven gaf, en adem blies in 't stof.

En (heb ick iet verdient) verschoon hem mijnent halven,

En help my, naer uw maght, dien wrock die wonden zalven.

Iu.

Zal ick, om Josephs wil, my steecken in gevaer

Van 't leven? neen, dat pack valt mijnen hals te zwaer.

Lust u een proef te doen, tot redding van zijn leven;

Begin vry; ick zal u daer in niet tegenstreven,

Noch 't vonnis hinderen; maer aenzien met gedult

Het algemeen besluit, zoo draegh ick scha noch schult.

Ru.

Biet ghy my niet de hant, die vlack zal op u kleven.

Iu.

Laet kleven, eer men my met Joseph helpe om 't leven.

Ru.

Zult ghy dien broedermoort met drooge wangen zien?

Iu.

'k Moet zien, al 't geen ick niet kan hindren noch verbiên.

Ru.

Ghy hebt u zelven niet, gelijck 't betaemt, gequeten.

Iu.

Ghy weet wel, hoeze zijn van outs op hem gebeten.

Ru.

Maer niet tot moordens toe. wat grover onbescheit!

Iu.

'k Heb al zijn feilen in de beste ploy geleit.

Ru.

Kunt ghy die harten niet tot mededogen neigen?

Iu.

Zy borsten echter uit met u en my te dreigen.

Ru.

Het koste oock wat het koste, ick zal 'er tegens woên.

Iu.

Ghy zult u zelven leet, den knaep geen voordeel doen.

Daer komenze: zie toe; bedenck uw onvermogen.

Zy dreigen u den doot, en moorden met hun oogen.

Ruben. Simeon. Levi.

WAt hoor ick, broeders, hoe? 'k geloof 't is schimp en spot.

Si.

Geen schimp, maer louter ernst.

Ru.

dat keer die goede Godt.

Le.

Het vonnis leit gevelt: hier helpt geen tegenstreven.

Ru.

Ick heb tot dat besluit mijn stem noch niet gegeven.

Si.

Het hangt niet aen uw stem.

Ru.

zoudt ghy u zulck een daet

Vermeten, buiten mijn', uw oudsten broeders, raet?

Le.

Is 't u om d'eer te doen, zoo sluit het geen wy sluiten.

Ru.

De stem is dwangeloos.

Si.

een stem kan dit niet stuiten.

De meeste dragen 't wech. wy stemmen 't, hooft voor hooft.

Ru.

Indien ick, in dit recht, zoo veel magh zijn gelooft,

Laet redens schael zijn schult, met zinnen overwegen.

Noit rechter rouwde 't raet en overlegh te plegen

In halsrecht. vintghy dit dan evenwel geraên,

Zoo neemt zijn bloet op u: ick wil'er niet voor staen.

Le.

Vertrouw het vonnis ons: 't is buiten u gestreecken.

Ru.

Laet ick in vaders naem dan eerst mijn hart uitspreecken.

Si.

Wel spreeck uw hart vry uit, en zwijgh dan lang genoegh.

Ru.

Wat liefde vader staegh dien loozen jongen droegh,

Tot smaet van ons, die eer en ouder zijn geboren,

Verdroot my meer, dan u. oock spelde ick lang te voren,

Eer 't noch dus verr equam, dat liefde zonder maet,

En ongelijcke gunst tot zulck een bitt'ren haet

In 't endt gedyen moest, en enkel jammer baeren.

Ick badt hem menighmael, by zijne gryze hairen,

Hy zou zich maetigen. 'k vermaende menighwerf

Hem tot onzijdigheit en vreê; het zekerste erf,

En d'allerbeste schat in zoo een huis vol kinderen.

Ick riedt, hy zou 't een kint om 't ander niet verminderen:

Dat dit genegentheit en liefde bluschte en brack,

En allen broederen vast tegens 't harte stack:

Maer 'k ging ten achteren, met vader aen te porren.

Hy sloeg my t'elckens af met graeuwen en met knorren;

En, toonende openbaer, waer hart en zin naer trock,

Bestont, ô blintheit, noch met dien schakeerden rock

Te tergen ons gedult, in plaets van zich te toomen.

Toen quam de kleinste noch braveeren met zijn droomen,

Wel tweemael achter een, zijn dick verklickte broêrs,

Ja zelfs zijn ouderen: al 't huis was vol rumoers.

Si.

Zoo Ruben, vaer zoo voort, gelijck ghy hebt begonnen.

Le.

Dat is hem recht op 't hooft: nu zie ick 't spel gewonnen.

Si.

Wel twijfelt Ruben noch te stemmen in zijn doot?

Le.

Hy brengt zijn vonnis meê: de nucken leggen bloot.

Ru.

'k Zagh vaders misgreep wel: het moght mijn harte moeien:

Wat zou ick doen? ick kon zijn vryheit niet besnoeien,

Waer door, vast d'een wat meer en d'ander min bezint,

Hy meer verdiensten zagh in 't een dan 't ander kint.

Ick kon den kleinste, die de grootsten scheen te grieven,

Niet afraên, dat hy docht zijn' vader te believen;

Die ongelijck meer hoops uit hem te scheppen scheen,

Aen wien natuur bestede al haer bevalligheên

En gaven, nut voor een, die 't al gebruickt met oordeel,

En vordert 's anders nut, gelijck zijn eigen voordeel;

Dies wert ick ziende blint, en hiel my stil en stom;

En weet dit Josephs jeught, en vaders ouderdom.

d'Een schort wat tijds, om van zijn wulpsheit te bedaeren,

En d'ander neemt vast af door aen was zijner jaeren.

Laet loopen, docht ick: maeck het huis geen ongemack.

De kreuple hoeft een stock: zijn beenen worden zwack.

Wat schaet ons, dat hy zich wat houde aen Josephs schouders,

Men vont noit huis, of 't schorte aen kinders, of aen ouders.

Si.

My dunckt ghy slacht den kreeft, en kruipt al achterwaert.

Le.

Hy slacht het scorpioen: 't vergift leit in den staert.

Ru.

Ay broeders, geeft gehoor, en elck twee lijdzaeme ooren:

Mijn spraeck luit niet zo vreemt, of z'is noch waert te hooren.

Gelijk 'k sloegh dickwils d'oirzaeck ga, waerom der oudren zin

Meer op den jongste valt, en op den outste min.

Zou 't wezen, dat de spade en leste vrucht van allen

Gemeenelijck wat teer en zwacker wil bevallen;

Als spruitende uit een raeuw en ongekoockter bloet,

En dat dees teerheit treckt der ouderen gemoedt

Tot d'onvermogenste en onnozelste der erven;

In wien zylieden, nu op d'oevers van hun sterven,

Verryzen uit den grave? of zou 't wel zijn uit vrees,

Dat moeder Lea niet die moederlooze wees,

Na vaders doot, wat ruw moght op zijn stiefmoers handelen?

Of Bilha al te haets, of Zilpa hem deê wandelen,

En Agar Saraes zoon eens wees zijn broeders baen?

Hoe 't zy, eenzydigheit broght altijdt onlust aen

In huisgezinnen; en het ging 'er noit zoo even,

Of Esaus liefde stont in Isax hart geschreven,

En Jakob had de gunst der moeder op zijn hant.

De weeghschael helt aen dien of aen den andren kant.

Si.

Indien u 't preecken lust, zoo preeck voor deze boomen.

Le.

Komt mannen, ziet eens uit: de droomer zal strax komen.

Ru.

Hoort broeders ick beken 't, zijn droomen zien wat veer:

Maer droomen in der daet zijn droomen, en niet meer.

De droomen grenzen dicht aen ydelheit en logen.

Wie 's nachts van schatten droomt, vint 's morgens zich bedrogen.

Al wat op zulck een gront gebout wort, zackt terstont.

Bedenckt oock, hoe wy staen op een' uitheemschen gront,

Die naeuw om Sichems moort, verdraeght de vreemdelingen.

Splist tweedragt 't huis, 't gaet vast, dit volk zal 't huis bespringen.

't Vergoten bloet roept wraeck, en roockt noch over 't landt.

Si.

Verwijt ghy ons dat stuck? ô aller schanden schandt!

Le.

O bloetschant van 't geslacht, wat bed durft ghy beklimmen!

Si.

Die moederschender! ziet zijn aen zicht nu eens glimmen.

Le.

Wijt ghy ons, dat wy zien van Hemors bloet bekladt.

Si.

Hy zelf heeft van dien buit het beste deel gehadt.

Le.

Wy hebben Dinaes smaet en schennis recht gewroken.

Ru.

Och broeders, 'k heb u niet een woort te na gesproken.

Si.

Hy draeght vergif in 't hart, den honigh op zijn tong.

Le.

Het heught ons noch, hoe kleen hy lest by vader zong.

Si.

Wat wroet ghy op de wraeck van ons verkrachte zuster?

Le.

Wy leesden na die straf veel vryer en geruster.

Ru.

Dit loopt recht averechts, toen strafte ghy gewelt,

Tot voorstant van uw bloet: nu raest ghy al t'onstelt

Op dezen armen hals, die uitziet zoo verlegen,

Naer u en 't vee, en brengt zijn vaders groet en zegen.

Si.

Hy hou dien zegen zelf, en schut hier meê den vloeck.

Le.

Wy zullen hem terstont gaen helpen om een hoeck.

Ru.

Zal dan dit heiligh huis vermoorden zijnen broeder?

Si.

Zal dan dit heiligh huis onteeren zijne moeder?

Ru.

Ay broeders, waerom toch zoo bitter gekrackeelt,

En wonden opgekrabt, die naulix zijn geheelt?

Ick waerschuw u: ziet toe, 't plagh hier ontrent te schuilen.

Hebt ghy dat wreet gedroght, dat dier, niet hooren huilen?

Le.

Loop heen met uw gedroght.

Si.

wy weten van geen dier.

Ru.

Een schrickelijck gedroght: het broet, niet veer van hier,

In 't grondelooze hol een heiloos slagh van jongen:

Het knaeght zijn eigen hart, van spijt schier toegewrongen.

Het aengezicht ziet dootsch: het keert de blicken dwars

Van ieder af, van 't licht van lach en blyschap wars:

Het blaeuwe schuim begroeit de scherpe en holle kiezen:

De tong hangt zwart van gift: de beck doet niet dan biezen:

De kaecken vallen in, begruist met eene korst

Van schimmel: groene gal verstopt de raeuwe borst:

Het slorrept menschen bloet, en plast 'er in tot d'enkelen:

Het lijf schijnt een geraemt, gestut van magre schenckelen,

Gantsch dor en mergeloos: het schept alleen vermaeck

In 's anders ongenoeght: het oogh krijgt nimmer vaeck:

Een scherreprechter, in zijn ingewant gewickelt,

Met staele prickelen zijn borst en nieren prickelt:

Dan balckt het overluidt, tot razens toe verstoort.

Een gruwelijck gedrocht: heeft niemant dat gehoort?

Si.

'k Geloof ghy schimpt, en waent de broeders in te luien.

Le.

Hoe heet dit dier? zegh op, wat wil dit dier beduien?

Ru.

Dat dier heet Haet en Nijt, het welck niet zonder smart

Vervloeckte jongen worpt in 't hol van 's menschen hart.

Ay mannen, geeft gehoor: ay laet dat dier niet binnen

Ons huis; want waer het komt, daer sloopt het huisgezinnen

En huizen in den gront, en scheit met schande en stanck.

Dat keer die goede Godt. ghy weet my luttel danck,

Nu ick de waerheit spreeck, die dickwils wort verschoven:

Maer 'k weet men zal mijn' raet ten hooghste namaels loven,

Het ga zoo 't wil. mijn broêrs, ziet toe: waer loopt dit heen?

Verantwoort eens 't gewelt van negen broêrs op een'.

Si.

Verantwoort ghy 't, die dus den droomer komt beschutten.

Le.

Wy zien den val van 't huis, en zoecken 't huis te stutten.

Ru.

Zoo wrickt niet aen de stut van vaders ouderdom.

Verwrickt ghy die, zoo valt de vader met haer om,

En stort op Josephs borst. zoo storten wy met vader,

In 't algemeen bederf. ziet toe, het dient niet nader.

Si.

Daer komt hy van de stadt, naer dezen heuvel toe.

Le.

Nu Ruben, hou uw rust: wy zijn dit tergen moe.

Ru.

Verbeelt u, dat dit kint, het welck zijn broêrs komt groeten,

Met tranen op de wang, voor uwer aller voeten

Vergiffenis verzocht: zoudt ghy, gelijck ontzint,

De handen durven slaen aen dat onmondigh kint?

Wie hitste oit tigers aen, om weerelooze zielen,

Een onderbrachte schaer, met klaeuwen te vernielen?

Zoudt ghy bestaen een stuck, dat leeuwen zich ontzien?

Geen leeuw verslint een' man, die neerleit op de knien,

Noch min de kinderen, die ouder zijn, of jonger

Dan dit, 't en waer uit noodt, en schrickelijcken honger.

Och, Joseph is geen straf maer eer erbarmens waert,

Ick wil hem tegen gaen, eer iemant verder vaert.

Si.

Hou stant, en ga niet voort.

Le.

sta vast, of 't gelt u 't leven.

Ru.

Laet los, of 'k zal een kreet op dezen heuvel geven,

Daer Syrie van waegh, en dat het Mambre hoor.

Laet los. help Judas, help: wat hebt ghy met my voor?

Si.

Zwijg kort, of 't geldt dien hals.

Le.

wil ik hem 't hart afsteken?

Ru.

Hoort broeders: houdt gemack: vergunt my tijt te spreken.

Le.

Nu Judas, laet my los. ick zal hem niet misdoen.

Ru.

Nadien 't onmooghlijck schijnt, dat ick den knaep verzoen

Met u, zijn broedren, al t'onmenschelijck gebeten,

Zoo gunt my dan een beê.

Si.

dat is maer tijdt versleten.

Le.

Laet hooren, wat ghy bidt, nu spreeck, en rep u, dra.

Ru.

Ick bid u, dat de zon noch eerst eens onder ga,

Eer yemant zich vergrijpe aen dien verwezen jongen.

Si.

Ja straf hem morgen, pas wanneer hy is ontsprongen.

Ru.

'k Beloof u niet een woort te reppen van dien raet.

De harssens zijn te heet, om nu, op heeter daet,

Te straffen, zoo 't betaemt: ghy moet met billijcke oogen

Dit inzien. blinde wraeck heeft menigh man bedrogen,

Die met haer ging te ra. wat schaet een luttel tijdt?

Uw recht blijft even schoon. men scheld hem 't sterven quijt,

Niet meer dan eenen dagh, en gaet dan vry uw gangen.

Daer staet een drooge put: men zet den knecht gevangen;

Of hy verga daer in, van honger en van dorst,

Eer ghy u met zijn bloet zoo lasterlijck bemorst.

't Luidt schandelijck een wees aen 't leven te verkorten;

Noch alderschandelijckst zijn broeders bloet te storten.

Verschoont uw' naem en faem, en zet hem in dien poel,

Op dat hy stervende zijn straf te langer voel.

Si

Had ghy dit eerst geraên, wy waren lang verdraegen.

Le.

Hy heeft den besten raet van allen voorgeslaegen.

Si.

Wie 't stemt, die knick my toe.

Le.

de broeders zijn te vreên.

Si.

Daer komt de droomer aen.

Ru.

wel broeders, ick ga heen.

't Zal noodigh zijn mijn vee al weder te verweien:

'k Betrou uw woort.

Le.

ga voor.

Ru.

wy zullen zo niet scheien.

Rey van Engelen.

Zang.

HY komt, hy komt, die jonge borst,

Als 't hygent hart, 't welck zijnen dorst

Wil lesschen aen de versche sprongen

Der zilverzuivre koele bron;

Terwijl de jaegers, schuw van zon,

(Op hoop, of zy het wildt eens vongen,

In donkre en naere schaduw vast,

Daer looze brack noch winthont bast)

Met zwijnspriet en gespanne bogen.

Beloeren het onnozel bloet;

't Welck niemant leet noch letsel doet;

En, al te jammerlijck bedrogen,

Zich vint op 't onverzienst bezet

Van jaeger jaghtspriet hont en net.

Tegenzang.

Hy kom, getroost op 's hemels hulp.

Gelijck de perlen in haer schulp,

Der perlen moeder, zullen hangen

De laeuwe traenen, zilt van smaeck,

Van wederzijden op de kaeck,

Op 't perlemoer der lieve wangen.

Och, stremdenze op dit perlemoer;

Dat wy die reegen aen een snoer

Van gout, om onzen hals te cieren;

Wanneer wy, tot de keel vervult

Van blyschap, 's jongelings gedult

En onverblóemde deughden vieren!

Zijn eer wil bloeien op zijn' graf.

Het lof der deught valt nimmer af.

Toezang.

't Moet schoon zijn, 't geen een schets moet strecken

Van iet volmaeckts, en zonder vlecken.

Wie of de zon uitdaegen dar,

Dat hooftlicht, bron van alle klaerheit,

Een zichtbre Godheit, 't oogh der waerheit?

Wie anders, als de morgenstar?

Het derde bedryf.

Joseph. Simeon. Levi.

MYn Broeders, zijt gegroet, van mijn heer vaders wegen,

Die, hartelijck begaen, my, onder zijnen zegen,

Naer Sichem henestuurde, op dat hy weten moght,

Hoe 't u en 't vee al ging. wat hoeck bleef onbezocht?

Wat herder ongevraeght, om Sichem, en zijn weide

En landstreeck? 'k hou gewis mijn vaders engel leide

My herwaert aen: want toen ick, moede en afgezucht,

Ging dwaelen, hopeloos en jammerlijck beducht,

Wat raedzaemst was van beide: of langer daer te toeven,

Op eenigh klaer bescheit; of vader te bedroeven,

Met even wijs naer huis, naer Hebron, en ons dal,

Van waer ick quam, te spoên; ontmoete by geval

(Of liever zoo 't Godt gaf) my iemant, die juist vraeghde:

Wien zoekt ghy dus met smart? toen ick mijn hart uitklaegde,

En badt om naeckt bericht, wees hy my herwaert aen;

En had uit u gehoort: laet ons naer Dothan gaen.

Spil, sprack hy, hier geen tijdt: zy zijn al voortgetogen.

Zoo spreeckende, geleeck de vriendschap in zijn oogen,

Aen 't flonckeren, een' geest, zoodanigh als voorheen

(Na dat men hun beschrijft) onze oudren wel verscheen.

Zijn oogen stemden met d'aenminnigheit der lippen,

Geverft, als met een' geur van roozen, op de tippen.

In 't scheiden danckte ick hem, en roock een frisser lucht,

Een lange streeck langs 't padt, en schepte mijn genught

Veel reizen stil te staen, en t'elckens om te kijcken;

Verbaest om zijnen gangk, en hoe hy heen gingk strijcken,

Niet als een sterflijck mensch, maer een van 't hemelsch koor,

Ons tot een licht gestiert, op 't onbekende spoor.

Het zy wie 't wil, Godt lof, hy heeft my recht gewezen.

Ick vinde u hier gezont: nu is mijn hart genezen

Van die quetsuur. ô hoe verquickt uw aengezicht,

Zoo welgedaen, my meer, dan 't al verquickend licht!

Mijn broeders, och, ick weet, de vader zal verlangen,

Om tijding, uit mijn' mont, van u, zijn zoons t'ontfangen,

De grootvaêr desgelijx, en onze moeders meê.

Hoe gaet het toch, mijn broêrs? hoe staet het met ons vee?

Helaes, wat magh dit zijn? wat magh de helden deeren,

Dat zy dus overdwers het aenzicht elders keeren?

My aenzien met den neck, en stom als beelden staen?

Och broeders, heb ick u met mijne komst misdaen,

Of niet gegroet als 't hoort? ontschuldight mijn gebreecken.

Verschoont mijn dommigheit. hoe krijg ik hen aen 't spreken.

Ick ben geen antwoort waert: helaes, het is mijn schult.

Si.

Ay, ziet dien huichelaer: hoe terght hy uw gedult,

En spreekt gy niet een woort?

Le.

wel heerschap over moeders,

En vader, en al 't huis.

Si.

bezoeckt ghy weêr de broedets?

Komt ghy ons weer bespiên? verklicker, wellekoom.

Le.

Wat of de droomer nu weêr voorquam in den droom?

Vertel ons uw gezicht, uw' droom. zing op, laet hooren.

Si.

Wat of hem schort? hy zwijght, hy heeft zijn tong verloren.

Jo.

Mijn broeders, och ick val voor uwe voeten neêr.

Vergeeftme mijn vergrijp, noch eens, en dan niet meer.

Le.

Rijs op, het is geen wijs, dat koningklijcke zielen,

Zich buigende in het stof, voor onderdanen knielen.

Si.

Was vader niet de zon? was moeder niet de maen?

Wy starren, schooven? he!

Jo.

och broeders, laet my gaen.

Och broeders, laet my gaen. 'k wil gaerne voor u bucken,

Gelijck den jongste past

Si.

rijs op: hoe zal 't hier lucken?

Le.

Nu koningk Joseph, zegh, wie zal uw stalknecht zijn?

Wie schrijver? wie poortier? wie schencker, om met wijn

Te kroonen 's konings disch? wie kamerlingk verstrecken?

Wie muilpaert? wie kameel? wie uw karrossen trecken?

Koom herwaert Naphtali: koom herwaert Zabulon:

Komt Asser, Isaschar, Gad, Judas, Simeon,

En Dan: dit is de schoof: vernedert uwe schoven.

Duickt starren, zon en maen, dit licht zal 't al verdoven.

Si.

Ontweldight hem dien staf, en drijft hem naer den put.

Jo.

Och broeders.

Le.

voort, ga voort: dit jancken is onnut.

Ruben.

DIt 's d'oude en drooge put: 'k wil hier ontrent vertoeven.

Maer 't zou wel noodigh zijn met eenen steen te proeven,

Of oock de duistre gront met water sta bedeckt,

't Welck van dees heuvelen by wylen herwaert leckt.

Hier leyt een kay, zoo zwaer als eenigh man kan heffen.

Nu mannekracht, hef op: die steen wil lydigh treffen.

Laet vallen, dat het kraeck: laet rollen zonder schrick.

Hy plomt niet eens, maer ploft: droog is 't er: klaer ben ick.

Weest wellekom, ô put weest wellekom, behoeder

Van Jakobs waertsten zoon, van mijn' verlegen broeder.

Verdien een' naem, wanneer ghy, voor een wisse doot,

Dien heldren jongen berght, in uwen naeren schoot;

Zoo veel barmhartiger dan negen broêrs te gader,

Al broederslachtigen. ô put, 'k zal u by vader,

Dien afgeleefden stock, haest loven voor dees deught:

Terwijl hy Joseph kust al bevende, en van vreught

De tranen biggelen langs 't aengezicht vol rimpelen.

Hoe komtge my te pas! hoe helptge my bewimpelen

Mijn heimelijcken raet, tot redding van die spruit,

Waer in de dorre boom en schorre schors besluit

Zoo luttel saps, als die noch hoeft om wat te leven.

Hoe zal de versche mont aen schraele lippen kleven!

Met welck een hartlijckheit de vader welgezint

Zijn siddrende armen staen, om zijn herboren kint,

Om dien beschutten hals! met welcke danckbre klancken,

Met hoe veel zegens wil hy Ruben dan bedancken,

Voor broêr en vaderplicht, voor zijn godtvruchtigheit!

Dan zweef ick op zijn tong zoo hoogh, als 't onbescheit

Der broedren, root van schaemt, het hooft moet onder halen,

Noch dieper dan de put, daer Joseph in moet daelen.

Maer zwijgh, och zwijgh, my dunckt zy komen ginder aen,

't Verwezen kint voor uit. Och broeders, laet hem gaen.

O d'arme jongen wischt zijn uitgekretene oogen.

O tigers, hebt ghy nu de menscheit uitgetogen,

En voert ghy van den mensch slechts uiterlijcken schijn,

Zoo veel gevaerlijcker als woeste dieren zijn?

Die kent men aen gebit, aen gruwelijcke klaeuwen.

Helaes, wat gaet my aen? de jongen zal verflaeuwen.

Waer best mijn lijf geberght hier ergens in een hegh?

Zy naecken: och. 't is tijdt, dat ick my nederlegh:

Want hoorenze mijn stem of 't ritslen van de doren,

Zoo is 't met ons gedaen, zoo gaenwe bey verloren.

Simeon. Levi. Joseph.

NU grijn hier na: treck uit dien kakelbonten rock.

Treck uit, eer ick 't u leer.

Le.

ja leer hem met dien stock.

Jo.

Och broeders, kan ick u vermurwen met mijn karmen?

Och heb ick 't zoo gemaeckt? och is 'er geen ontfarmen?

Si.

Schud uit de py, schud uit.

Jo.

hoe heb ick 't zoo gemaeckt?

Le.

Hy sammelt noch.

Jo.

helaes! waer ben ick nu geraeckt?

Le.

Daer ghy zult d'uit komst zien van uwe neske droomen,

In eenen donckren put.

Jo.

waer ben ick nu gekomen,

Daer God woont noch goe mens, die my voor 't lest beschut!

Helaes, wat hebt ghy voor?

Si.

ghy moet in dezen put.

Jo.

Verdrincken in dien put?

Le.

om van geen drank te sterven,

Zult ghy van dorst vergaen, en wijn en water derven.

Jo.

Van honger en van dorst in dezen put vergaen?

O put, ick zie geen' gront: hier schijnt noch zon noch maen.

Si.

Die zult ghy in uw' droom zien schijnen, oock die starren.

Jo.

't Was mijn gulhartigheit: noit dacht ick u te sarren.

Le.

't Was uw gulhartigheit, nu 't zoo te passe koomt.

Jo.

Wie kan gebeteren, dat hy van starren droomt?

Le.

Hoe ghy het betren kunt, dat zal die put u leeren,

Een rechte school van tucht. men moet zijne oudere eeren,

De broeders allermeest, en d'ouders boven al.

Wie zich te plomp verheft, raeckt plotseling ten val.

Io.

'k Roep zelfs de hemelen en Englen tot getuigen,

Hoe mijn gehoorzaem hart genegen was te buigen

Voor vader, moedren, u en al het huisgezin

Misduit mijn droomen niet: daer steeckt niet arreghs in.

Och, zaeght ghy in mijn hart: och, lagh mijn boezem open:

Daer is noit list bedrogh noch arghwaen ingeslopen.

Si

Hoe zingt hy nu zoo kleen? wat was dat voor een nuck,

Toen ghy by vader ons betighte met dat stuck?

Wat was dat, simpelheit? of waren 't groene padden?

Most ghy de broeders noch zoo schendigh gaen bekladden,

Tot schande van 't geslacht, en rockenen dien twist?

Io.

Wat mensch leeft zoo volmaeckt, die zich niet eens vergist?

Le.

Het komt op eens niet aen.

Io.

och, ziet dit door de vingeren.

Si.

Ja zoo: hoe zou hy ons hier meê om d'ooren slingeren.

Le.

Het slimst quam achteraen: het grontsop drincktmen lest.

Si.

Neen, beter 't huis geveeght van deze lucht, en pest.

Le.

Trek uit dien rok, trek uit.

Io.

mag ick mijn rok niet houden?

Si.

De rock is u niet nut.

Le.

hy moght te nacht verkouden.

Io.

Och, moght ick Benjamin eens kussen voor mijn endt.

Si.

Een jarigh kint? het heeft zijn' broeder noit gekent.

Io.

Ick most, voor mijn vertreck, hem noch een' kus afprachen.

Le.

Wel kende u 't kint?

Io.

mijn broêr, gy hebt my aengelachen,

Maer och, voor 't allerlest. hoe luttel docht ick toen?

Daer is mijn rock: helaes!

Si.

wy dienen werck te spoen,

Eer iemant onvoorziens ons koom op 't stuck betrappen.

Io.

Ay broeders, laet my gaen, ick zal u niet beklappen.

Le.

Wy hebben in dat stuck met zinnen al verzien.

Si.

Koom, lang het laddertouw.

Io.

nu kan ick niet ontvlien.

Le.

Twee vleugels schorten u: ghy zijt een lichte veugel.

Si.

Sta vast: ick zal dit touw gaen knoopen aen den beugel,

Of 't half gebroken rat.

Le.

zie voor u, eer ghy stort,

Of uitglijt. valt het touw een vaem of drie te kort,

Zoo blijft hy in den put licht hangen, als een bengel.

Si.

Zo spring hy voort om laeg.

Le.

maer neen, hy heeft den Engel

Van vader op zijn hant, die draegh hem in den dreck.

Si.

En feilt en mist hem dat?

Le.

zoo breeck hy voort den neck.

Hoe harder smack, hoe nutst: 't fatsoen is maer verloren.

Nu wacker, stijgh te paert: de lijn is al geschoren.

Si.

Zoo doet het: op, klim op, en stijgh gewilligh neer.

Io.

O God, vergeef hun dit.

Si.

voort voort, geen woorden meer.

Io.

Verveelt het u, dat wy voor 't lest ons hart uitspreecken?

Le.

Ghy mooght in dezen put vry zeven dagen preecken.

Io.

Och schenckt my eens voor 't lest: mijn hart verstickt van dorst.

Le.

Schep water met uw hant, al ziet het wat bemorst,

Het kan den dorst verslaen: de slijm is meest gezoncken.

Io.

O Godt, dat laeft mijn hart: noch eens voor 't lest gedronken.

Si.

Nu klim, daer is mijn knie: nu zet den voet in 't touw.

Le.

Stijgh af.

Io.

leeft lang mijn broêrs: troost vader in zijn rouw.

Si.

Die rouw is al gemaeckt.

Le.

hy daelt met flaeuwe treden.

Si.

Zijt ghy om laegh?

Io.

noch niet.

Le.

hael op hy is beneden.

Maeck los het laddertouw: 't wil tijdt zijn dat wy gaen.

Si.

Ons werck is nu beschickt: hier moet een dronck op staen,

Met een ontbijt: de zon begint alree te steecken.

Le.

Komt gaenwe, daer ons loof noch schaduwen ontbreecken,

Hy heft een klaeghliedt aen: hoe galmt die naere klanck.

Si.

Ay, luister wat hy zingt.

Le.

de tijdt valt my te langk.

Si.

Hoort iemant dat geluidt, zijn stem magh ons verraden.

Le.

't Geluit reickt niet zoo wijt: oock loopen hier geen paden:

De heirbaen leit te veer: het kreupelbosch zwijght stil:

En wie genaeckt dien put, als die 'er wezen wil?

Joseph.

MYn Godt, mijn Godt, magh mijn geklagh niet baeten,

En gaet uw glans en aenschijn voor my schuil,

Voor my, helaes, van u en elck verlaeten,

In dees speloock, en onverlichten kuil?

Ick zie 't gewelf des blaeuwen hemels blincken,

Door eenen bril van damp en dicke lucht;

Al schijnt de zon, zy schroomt zoo diep te zincken.

Ick hoor den windt, maer wie hoort mijn gezucht!

De putgalm baeuwt mijn kermen na, mijn smeecken,

En kaetst te rugh den allerlesten tarm.

De steenen zelf uit medelijden spreecken.

Ick roep, ocharm: de putgalm roept, ocharm.

Bedanck ick hem, die noch uit mededoogen

Mijn ziel vertroost, hy danckt my wederom.

En schrey ick: wee mijn oogen; hy schreit, oogen.

Zit Joseph stom, de putgalm zit oock stom.

Och haetooft, och hoe bitter zijn uw korlen,

In mijne keel, schier stickende van smart:

Maer nu ontbey, daer komt wat zoets op borlen.

Wat magh dit zijn? wat troost verfrischt mijn hart?

Ruben. Joseph.

ZYn dat gebroeders? och, zy hebben 't lam gedolven.

Daer gaenze heen, in schijn' van harders, ô die wolven.

Zy lieten allerlest hun wreede stappen hier.

't Was goet dat ick my kon verbijten. 'k had me schier

(Mijn krop wert vol) ontdeckt met bulderen en krijten.

Ja had ghy 't maer gedaen: zy moghten u vry smijten

In eenen zelven poel; zoo waert ghy door dien raet

Niet schuldiger als zy, aen zoo vervloeckt een daet;

Om wie de vader nu misschien al leit te bedde.

Maer neen, 't was beter dus. 'k wil zien of ick hem redde.

Jo.

Och, help my, wie ghy zijt: och, help my, uit den noodt.

Ru.

Hy roept, Godt lof, dat 's noch geen teken van zijn doodt.

Hoe is het Josephbroêr? ick koom uw wonden stelpen.

Jo.

Och, Ruben, help my uit.

Ru.

Ick koom, om u te helpen:

Mijn kint, mijn hart, mijn zoon, bedaer wat: schrey niet meer.

Jo.

Och, help my uit.

Ru.

mijn broer, hier is geen tou, noch leer:

Noch wist ick raet om touw; ick zou mijn kleeren scheuren,

En strengelen een koort: maer matigh u in 't treuren:

't Is om een korte wijl, een korte stoot gedaen.

'k Beloof u, eer de zon op 't hooftpunt komt te staen,

Te redden met dees hant: de tijdt kan 't nu niet draegen.

Zy zien noch t'elkens om, uit achterdocht voor laegen.

'k Onschuil hun vast. mijn trouw heeft Joseph niet verzaeckt.

Ghy zijt door mijn bestel in dit verdriet geraeckt.

'k Bestemde 't quaet, op dat 'er goet uit wert geboren.

Vergeef my toch dien treck, die anders waert verloren.

't Gevaer jaeght my van hier: leer harden: ick moet voort.

Jo.

Och, Ruben Ruben, hoor: ay, broeder, noch een woort.

Rey van Engelen.

Zang.

HEt lust ons, om dees duisternissen

Des puts, al 't hemelsch licht te missen:

Want zulcke duisternissen zijn

Ons schooner dan de zonneschijn.

Wy willen hier een hemel stichten,

Verzien met aengenamer lichten

Dan aen dat blaeuw gewelfsel staen.

Zijn mont verstrecke een nieuwe maen:

Zijn oogen, op den gront gezoncken,

Twee starren, die den nacht ontvoncken:

Het voorhooft, daer de lock om zweit,

Een zon, gekrult met majesteit

Van zyzacht hair en blonde stralen:

Wat schemering kan 't hier by haelen,

Des morgens vroegh, of 's avonts laet?

Wat avontstont, wat dageraet

Beschaemt die winckbraeuw, deze wangen,

Nu met een' dunnen mist behangen?

Als met een' sluier fijn van draet,

En bruin van verf, daer vier door slaet,

En speelt, en schijnt op 't zwart te zweven,

Te zoet gedommelt en verdreven.

Laet d'oogen weiden in die kunst:

Dees schaduw geeft dit licht een gunst.

Tegenzangk.

Het zal strax ryzen, om te reizen;

Om koningklijcke en aertspalleizen,

Daer aller wyzen wijsheit zuft,

Met zijn van Godt verlicht vernuft

Te proppen: maer in 't eerst zijn banden

En noch een droeve dagh voorhanden;

Eer 't begenadight van een kroon,

In 't wit beschijn den gouden troon,

Tot heil en troost van veele volcken.

Het moet, vermomt met donckre wolcken

Van ballingschap, veel jaeren langk,

Nae een' bedruckten ondergangk,

In arbeit gaende, aen 't baeren raecken.

Dees langkzaemheit past groote zaecken.

Een eick, die met zijn hooft vol blaên

En bladige armen zal beslaen

Veel gronts, veel luchts, en winterbuien

Van oosten westen noorden zuien,

En blixemstrael en donderkloot

Verduuren, wort allengskens groot:

Om tegens dat gewelt te sportelen,

Verzekert hy zijn' voet met wortelen;

Zijn' rugh met pit, en hout, en bast:

Gelijck zoo stout een' boschreus past.

Toezangk.

'k Zie Jacobs kinderen en knaepen

Te weide gaen, en koey en schaepen,

In schaduw van dien hoogen boom,

By eenen wijdt vermaerden stroom,

Vast bloemen gras en klaver scheeren.

'k Hoor beemden harderlieden leeren;

De fluit, aen 's harders dartlen mont.

'k Zie huppelen den vetten gront,

Op het getippel dezer vingeren,

Die toonen door malkandren slingeren,

Tot roem van Abrams Godt, wiens hant

Hem voerde in zulck een gastvry lant.

Het vierde bedryf.

Levi. Judas. Simeon.

NU op den heuveltop eendrachtigh neergezeten,

En al 't geleden leedt met eenen dronck vergeten.

Komt broeders, zet u aen: hier staet de disch gereet,

Langs dit vervallen slot, met klim op groen bekleet,

En met een veldtapijt natuurelijck behangen.

De breede lindeboom (de zon gae vry haer gangen,

In 't Oosten) noodight u in 't grazige gestoelt,

Met bruine schaduwen, en aengename koelt,

En koelt den leckren wijn, om 't hart eens te verquicken.

Iu.

Verquick uw hart met wijn, en laet uw' broeder sticken.

Si.

Wat zegt ghy, Judas?

Iu.

niet: ick spreeck geen enkel woort.

Le.

Ghy zit niet zacht.

Iu.

my dunckt ick zit niet zo 't behoort.

Si.

Koom zet u hier: gemack is nimmer te versmaden.

Le.

't Is meer dan 't halve mael.

Iu.

dat hebt ghy net geraden.

Si.

Nu, zit ghy wel?

Iu.

ja ja, ick zit nu wel, of schaers.

Le.

Neen, zegh vry wat u deert. wat wringt uw voet?

Iu.

de laers.

Le.

Waer is 't?

Iu.

aen 't slincke been: of 't zijn misschien mijn wespẽ.

Le.

Wel ken u zelf.

Iu.

ick moet mijn' boezem wat ontgespen,

't Benaeuwt my wat om 't hart. nu schep ick weder lucht.

Si.

Tast toe: elck toef zich zelf.

Iu.

wat 's dat? ick hoor gerucht.

Le.

Ick niet

Iu.

Is 't Joseph oock? my dunckt ick hoor hem klagen.

Si.

Die windt kan dat geluit zoo veer niet overdragen.

Le.

En of hy klaeght en kermt, het blijft toch na, als veur.

Si.

Wat kan het schaên, dat hy zijn misdaet wat betreur?

Le.

't Was hem geen errenst, dat hy op het touw most ryen.

Iu.

Ick wert weemoedigh.

Si.

Zoo, had ghy noch medelyen?

Iu.

Hy sloegh zijn aenschijn zoo barmhartigh west en oost.

Si.

Hy zagh naer Hebron toe, naer vaders huis om troost.

Le.

Hy riep zijn' Engel aen, den trooster aller vromen.

Si.

Die hem naer Dothan wees, om zoo te maet te komen?

Le.

Hy dronck noch hartelijck, en laefde zijne borst.

Iu.

Een hart ter doot bedroeft is altijt droogh van dorst.

Si.

Wel Judas zat strax stom, nu kan hy weder spreecken.

Le.

Wel, wat of Judas schort? zijn oogh begint te leecken.

Iu.

Ay broeders, houdt uw rust, het lust my niet te wel.

Si.

Leit Joseph u om 't hart?

Le.

Hoe nu, is 't kinderspel?

Verbly u: want wy zijn nu t'ende van ons lijden.

Iu.

Het past den broeder niet zich zelven te verblijden

In 's broeders doot of straf. ô schrickelijck bestaen!

Le.

Wat spreekt ghy binnens monts.

Iu

Ick zorg wy zijn verraên.

Si.

Ick heb den put in 't oogh, geen mensch kan dit verraden.

Iu.

En Godt heeft ons in 't oogh, die ziet door lindebladen,

Door mergh en nieren heen. wat schuilt 'er voor Godts oogh?

Si.

Laet varen alle zorgh: uw zorgen zien te hoogh.

Le.

Ay, ziet eens om dien hoek.

Iu.

Wie of hier aen komt trecken.

Si.

Zy kruipen langksaem voort: hoe lang of dit magh strecken?

Iu.

Wat rijst'er in de lucht een stofwolck: ziet dat volck.

Si.

Ick zie geen klaer bescheit: zy trecken in een wolck.

Le.

Voor wien ziet ghy hen aen,

Si.

't Waer kunst dit juist te raden.

Iu.

Ick zie kameelen.

Le.

En ick ezels, swaer geladen.

Si.

Ick zie gewapenden genaecken meer en meer.

Iu

Hoe schittert daer de zon in 't blinckende geweer.

Le.

My dunckt 'k zou met der tijdt wel gissing kunnen maecken.

Si.

Wie zijn 't dan?

Le.

Arabiers.

Iu.

'k Wil noch mijn gissing staken,

Tot datze ons naderen.

Le.

't Zijn Arabiers, 't gaet vast:

't Is nu de tijdt van 't jaer.

Si.

Hoe gaet het vee vermast.

Zy zijn alree voorby de willige bosschaedje.

De ruggen buigen in, door 't wigt van hun packaedje.

Hoe plaeght de mensch het dier?

Iu.

Hoe plaeght het bloet zijn bloet.

Le.

Wat zeght ghy, Judas? wat ontstelt u het gemoedt?

Iu.

Och Joseph.

Si.

Leit die noch zoo diep in 't hart begraven?

Iu.

Ick zie hoe 't hygent vee tot 's menschen dienst moet slaven,

En Joseph steent nu vast ellendiger dan 't vee,

Dat noch zijn voeder krijght; maer Joseph magh alree

Van honger en van dorst verteeren en versmachten.

Le.

Hy heeft zijn vonnis wegh: laet vaeren die gedachten.

Ghy quelt u te vergeefs.

Iu.

Vergun my eene gaef.

Si.

Wat 's dat?

Iu.

Maer dat ick hem nu opveil, om voor slaef

Den vrecken Arabier te dienen al zijn leven;

Naer dien een mager lijck toch niemant nut kan geven,

Al bleef het schoon bedeckt. beraet u in 't gemeen,

Waer spanden oit om strijt de leden tegens leên.

Godts diepe wijsheit schiep, tot onderlinge hoeders,

De nutste leên aen 't lijf, als tweelingen en broeders.

Men zet alleen, uit noodt geperst, een lit van 't lijf.

Verschoont men dit, bedenckt, wat last wat ongerijf

Ghy hier door kunt ontgaen: 't zal eerst uw' geest vernoegen,

En vryen het gemoedt van 't eeuwigh knaegend wroegen.

't Zy verre dat ick u of my by Kain zet,

Die zich met Abels bloet zoo gruwelijck besmet.

Hoe dootsch zagh hy 'er uit: hoe wert zijn hart gegeten

Van binnen: och, zijn hair (zoo pijnight het geweten

Den broederslachtigen) hing altijt nat van zweet.

Hy vloodt, en waer hy vloodt, hem doch dat Abel kreet;

En Godts gerechte wraeck den moort zat op de hielen:

Dan zagh hy geesten, dan een nest vol slangen krielen:

De dampen stegen dan van angst in 't beckeneel.

Zijn zaet draeght noch dien vloeck. nu oordeel het verscheel

Van broedermoorden, of van spaeren en verkoopen.

De misdaet en de straf moet altijdt t'zaemen loopen,

En blyven in besteck van billickheit. de haet

Op zynen hals gelaên hou dan in 't straffen maet,

En loope eer wat te laegh. ghy doet die deught uw' broeder.

Een wees verdient gena: die jongen heeft geen moeder,

En Rachel was ons moey en moeder. treckt uw hant

Dit snoer te stijf; hoe 't zy, ghy breeckt een dubblen bant;

En breeckt dit uit, hoe 't ga, uw onschult wort gevonden.

Een redelijcke straf stopt alle lastermonden.

Si.

Waerachtigh mannen, dat's niet qualijck overleit.

Le.

Het schijnt dat Godt ons raet op dees gelegentheit

Te letten. zoo ghy 't stemt, ick heb 'er gantsch niet tegen.

Si.

Ick merck ghy zijt 'er al eendraghtigh toe genegen.

Wie neemt den last op zich?

Ju.

vertrouwt ghy my dien last?

Le.

Wel Judas, ga voort heen, want zy genaecken vast.

Ju.

Zo zet hem eerst op prijs.

Si.

dat volck valt scharp in 't dingen.

Le.

Het eerste bodt is't best.

Si.

Ja laet den droomer springen.

Joseph.

OCh, Ruben, gaet uw aenschijn voor my schuil?

Magh mijn gekerm tot Godt en u niet baten?

En worde ick dus, in dezen naeren kuil,

Van Godt en u en ieder een verlaeten?

Ick stick in slijm, en hijgh vast naer de lucht,

En zie van veer den heldren hemel blincken,

Die speelt moy weêr, en hoort naer geen gezucht.

Hy drijft om hoogh, maer Joseph magh verzincken.

De putgalm volght op rijm mijn lesten tarm,

En schijnt beweeght mijn klaghten naer te smeecken:

Dat 's al mijn troost en tijtverdrijf, ocharm.

Mijn keel wort heesch, en naulix kan ick spreecken.

'k Bedanck den galm, de galm my wederom.

Ick klaegh' mijn' noot: hy antwoort vol medoogen.

Maer Ruben zwijght, als spraeckeloos en stom,

Hy blijft vast uit, ick klaegh mijn' rouw mijne oogen.

Och, Ruben, koom, en zalf mijn diepe smart.

Ick kaeuw een vrucht vol doodelijcke korlen.

Och, Ruben koom, verlicht mijn angstigh hart,

Ick hoor gerucht: wat of hier op komt borlen?

Vrachtmeester.

HIer rust ick uit het stof, van zon en hitte vry,

In deze hegh, tot dat de voortoght raeck voorby.

Gaet knaepen, zeght dat zy een weinigh harder dryven.

Men zal een mijl van hier te middagh leggen blijven,

Tot dat de dagh verkoele, en dan tot middernacht

Weêr spoeden onze reis, met d'aengenome vracht.

Dees wilde woeste hey kent dieren nochte menschen.

Men zou, om schaduw, zelf 't gewenschte licht verwenschen.

Maer wie genaeckt dien put? dit schijnt een ander man:

't Gelijckt een' vreemdeling, en geen' uit Kanaän.

Indien hy water put, om zich of 't vee te drencken,

My lust een versche dronck: ick wil den harder wencken.

Iudas. Vrachtmeester.

GEluck mijn heer, geluck, op uwen verren toght.

Vra.

Wy jaegen 't vast, gaf Godt of 't ons gebeuren moght.

Maer 't beurde meer dan eens, dat my die haes ontglipte.

Iu.

Waer leit de reis, mijn heer?

Vra.

wy trecken naer Egypte

Van Galaad recht door, met ezel en kameel,

Gelaên met balssem myrrhe en kruiden en kanneel.

Wat zoeckt ghy by dien put? wy zijn wat moe geronnen.

My luste wel een dronck.

Iu.

aen geen zy springen bronnen,

Indien de dorst u quelt: dees groene put is droogh.

Vra.

Ick rust een poos, en heb van hier mijn volck in 't oogh.

Mijn dorst lijdt noch geen last. men zal den last haest breecken,

Eer noch de middaghzon op 't hooft begint te steecken.

Maer luister naer dien put: wat wil dat droef gezucht?

Iu.

Daer leit een jonge slaef, die huilt, en maeckt gerucht.

Hy heeft het wat verkerft, en zich wat wulpsch verloopen.

Vra.

Is hy u veil?

Ju.

O ja.

Vra.

Laet zien, ick wil hem koopen.

Ju.

Ick zal hem by dit touw doen stijgen uit den put.

Een ander heerschap waer den jongen wel zoo nut.

Daer hangt de koort: nu stijgh, nu jongen, stijgh naer boven.

Hy klimt, hy klimt: men magh hem passelijck gelooven:

De pols is niet als 't hart, zijn gront wort niet getast.

Vra.

Aen veinzen is zomwijl gewin en voordeel vast.

Ju.

Daer komt de knaep: spring af. hy dient wat onderwezen:

Ick zal hem eerst alleen een luttel gaen belezen.

Joseph. Judas. Vrachtmeester.

Jo.

OCh Judas, zijt ghy daer? erbarm u over my.

Ju.

Koom herwaert, ga met my een luttel aen d'een zy.

Wat billijcke oirzaeck ghy uw' broed'ren hebt gegeven,

Valt nu te lang: in 't kort, danck my, die u het leven

Verbiddende, dat schencke en aenbie tot een gaef,

Mits datmen u terstont verkoope en veil voor slaef,

Aen dezen Arabier; dies draegh uw straf geduldigh

Jo.

Mijn broeder, ick ben u naest Godt, mijn leven schuldigh;

Maer dienstbaerheit valt hardt. wat gaet my leider aen!

Ju.

Noch harder valt de doot, die kunt ghy dus ontgaen.

Dit 's 't eenigh middel. zie de broeders ons bespieden:

Van dezen heuveltop: ghy kunt het niet ontvlieden;

Dies hou u stil en vroom, noch melt de broeders niet.

Jo.

Och Ruben, Ruben, och. ô Godt, die alles ziet.

Ju.

Ick veil u dezen slaef, maer wil dit eerst bespreecken;

Ick stoot hem met den voet.

Vra.

Zoo dient hy naeu doorkeken.

Ju.

Koom herwaert.

Vra.

Wilt ghy wel veranderen van heer?

Jo.

Mijn heer, ick heb geen wil.

Vra.

Bedaer wat: schrey niet meer.

Steeck uit dien rechten arm: nu buigh dien aen de schouder.

Nu met den slincken arm. hoe out zijt ghy?

Jo.

Niet ouder

Dan zestien jaer.

Vra.

Nu gaep ick zie noch jongk gebit.

De tanden staen zeer net, en melck is niet zoo wit.

Ga loop eens heen en weêr.

Iu.

Nu wacker zonder weigeren.

Vra.

Nu spring eens in de lucht. hy kan noch luchtigh steigeren.

Al spels genoegh: koom hier, lang my uw rechte hant.

Iu.

Ghy Arabiers hebt meest van hantbezien verstant,

En ziet als 's menschen heil en ramp van verre komen.

Vra.

Wat kunsten kan hy toch?

Iu.

Die knaep kan geestig droomen.

Vra.

Dat kan niet ieder een: dit komt al meê te sta.

Iu

De vrachtheer zie te deegh, dat doet den koop geen scha.

Vra.

Nu zet den knaep op prijs, my lust niet lang te dingen.

Iu.

Waer voor gevalt hy u?

Vra.

Voor tien paer zilverlingen.

Iu.

't Is koop.

Vra.

Zoo dra? ghy vreest of ick my weêr bedocht.

Iu.

Hy dient u meer dan ons.

Io.

Helaes! ick ben verkocht.

Iu.

Loop ginder aen een zy. wat dunckt u van dien jongen?

Vra.

Recht uit, hy staet my aen: hadt ghy wat hardt gedrongen,

En hem vry dier gelooft, die knaep waer echter mijn.

Indien ick spreecken zou, naer uiterlijcken schijn;

Dat zweemsel melt niet slaefs, maer eer een welgeboren.

Zoo ick de hant geloof, hem schijnt wat groots beschoren.

Die winckbraeu voeght geen slaef, maer eer een' man van staet.

'k Verzwijgh al 't overigh: 't is mislijck hoe 't beslaet.

De Godtheit ziet het hart, de mensch den schijn van buiten.

Men kan uit gissingen niet vast noch zeker sluiten.

Iu.

Ick zal 't bekennen, nu het zoo te passe koomt.

't Is al van heerschappy dat deze jongen droomt:

Dit baert afkeerigheit: hy magh noch beter leeren.

En beter onder vreemde, als binnelantse heeren.

Al had ick schoon berouw, ick wensch u veel geluck.

Vra.

Koom herwaert.

Ju.

Nu gedult, en buigh u onder 't juck.

Gehoorzaem dezen heer, en luister vry wat sneller.

Vra.

Ja reken dat ghy dient een' rechten Ismaëller.

Jo.

Och Ismaëller, nu mijn lot

My onder 't lastigh juck leert zuchten

Om troost en hulp tot Abrams Godt;

Gedenck hoe Ismaël most vlughten

Met Agar, dwars door 't gloeiend zant,

Zoo wijdt uit aller menschen oogen,

Daer kint en moeder waer door brant

Versmacht, indien het mededoogen

Des Engels, in die zwoele zon

Haer bey niet had te recht gewezen,

En met een koele en versche bron

Het moeders hart en 't kint genezen

Van dorst, veel feller dan de doot:

Weest zoo een Engel en behoeder

Van my, die, op mijn moeders schoot,

En aen de borst der lieve moeder,

Verstreckte een lieve waerde vrucht,

Niet min als Ismaël de zijne;

Toen zy, vermoeit en afgezucht,

In dorre dorstige woestijne,

Hem leide in schaduw van de blaên,

En riep, een booghscheut afgeweken,

Godt zelf al heesch om bystant aen,

En kreet: wie kan dat hart zien breecken?

Waer op een trooster neergedaelt

Beloofde hare spruit te zegenen,

Die nu zoo breet den adem haelt.

Zoo moet u heil op wegh bejegenen.

Zoo zegen Godt uw' langen toght,

Als ghy voortaen een' vrygeboren,

Onschuldighlijck voor slaef verkocht

Zult handlen, zonder wraeck of toren.

Och Ismaëller, druck my zacht,

Gelijck een telgh van uw gheslacht.

Vra.

Naer uw geboorte staet my wijders niet te vragen,

Ghy zijt dan vry of slaef: voortaen moet ghy u dragen,

Gelijck een eigen slaef en een' verkochten past.

Komt knaepen, vleugelt hem, en bint zijn armen vast.

Ghy kunt uw lyden veel vermindren of vermeeren:

Waer goede slaeven zijn, daer vint men goede heeren:

Zoo knecht zoo meester, dies stel u gewilligh in.

Iu.

Leef lang, en hou u vroom.

Io.

Och Vader, Benjamin.

Och, Ruben, Ruben och.

Iu.

Nu leer u wat bedwingen.

Geluck met dezen knaep.

Vra.

Ghy met dees zilverlingen.

Iu.

Geluck op uwen toght.

Vra.

Dat neem ick altijt an.

Iu.

Helaes, hoe kruipt mijn bloet, daer het niet gaen en kan,

Hoe deerlijck ziet hy om, zoo nat en root bekreten.

Ick doe 't om beters wil; het wert my niet geweten.

Rey van Engelen.

Zang.

ARabië, ghy stoft zoo hoogh

Op uw geluck, gelijck uw boogh

Van onder, dat het snort en kraeckt,

Den arent in de veeren raeckt,

Op 't allerveilighst van zijn vlught,

In uw met geur doortrocke locht;

Waer door uw fiere Phenix zweeft;

Om wien ghy in festoenen weeft:

Mijn vogel zagh noit wederga.

Ghy roemt: Godt schonck u dees gena,

Om dat uw volck zijn oirsprong nam

Uit dien befaemden Abraham,

Die oostwaert stuurde naer de zon

Zijn zonen, dien hy teelde en won

By Agar, en by Kethura;

Wier bloet noch groeit in Isax scha,

En lachende in 's Hebreeus verdriet,

Heeft gading in al 't geen het ziet.

Zwijgh, Ismaêl, zwijgh, Madian

Van roem, die luttel baten kan.

Zwijgh, Arabier, dit 's 't oude liedt.

Den rechten Phenix kent ghy niet.

Hy is het niet, die nesten bouwt

In uw gezegent myrtewout,

Daer ghy kanneele vieren stoockt.

En alle leckernyen koockt.

Tegenzang.

Ick hael mijn Vogels roem in top.

Hy voert op zijn gekruifden kop

(Om wien een glans zijn straelen spreit)

Een heldre star: de majesteit

Ziet hem ten klaren oogen uit.

De goude halsbant hanght en sluit

Om zijnen geschakeerden hals;

Een rechten zonnespiegel, als

De zon zich blint ziet in dien gloet.

Natuur heeft met haer eigen bloet

Zijn wiecken kostelijck bekladt;

Trots purper, trots scharlaken, dat

Den koning of aertspriester kleet.

De blaeuwe staert, zoo lang, zoo breet,

Hangt geborduurt met roos by roos.

Robynen schittren op turkois.

Aldus, gevoedt van hemelsch vier,

En zon en dauw, bereickt mijn dier

Zoo menige eeuw van hondert jaer,

Tot dat het smelt op 't zonaltaer;

En uit zijn asch een jonge swelt,

Die 't vaderlijcke lijck bestelt

Ten grave, met een staetst van

Meer voglen, als ick schildren kan.

Waer vint men vogel in een rijck,

Die mynen Vogel zy gelijck?

Toezang,

O blinde Arabers, waert ghy wijs,

Ghy hebt, voor een' geringen prijs,

Den Phenix, 't puick van uw geslacht,

Terstont gekregen in uw maght;

Den rechten Phenix, die gewis

Veel schooner dan uw vogel is:

Een Phenix, dien de haet en nijdt

Met sporen stoot, verpickt en bijt.

Ghy voert dien onbekenden schat

Naer Memphis, en naer Zonnestat,

Door eene wolck van zant en stof:

Daer zal men, in dat prachtigh hof,

Wiens naeldepunt Godts hofbeschiet,

Zien, hoe de Nijl, de groote vliet,

(Die leven uit zijn pennen zuight)

De kroon met zeven tacken buight

Voor zijne godtheit, voor zijn hooft,

't Welck aller wijzen glans verdooft.

Daer zal hy sterven, droef beweent;

Zijn dubbele afkomst, 't vroom gebeent

(Met myrrhe en stercken balsemgeur

Gebalsemt deur en weder deur,

Geleit met een ontelbaer heir)

Vervoeren droogh door stroom en meir;

Op dat het ruste in 't eerlijck graf,

Op 't lant, dat hem zijn vader gaf.

Het vyfde bedryf.

Ruben.

DE Madianners slaen, in d'omgelege vlecken,

Hun legen och, hoe lang viel my dat langksaem trecken.

De middagh zon, die uit het toppunt nu recht neêr

Op 't hooft steeckt, gloeit als vier, en lijdt geen schaduw meer.

Nu hoop ick rust dees hey beschut voor alle kommer.

Elck wijckt de hitte, of slaept, gedeckt van koele lommer.

'k Verneem de broeders niet, noch mensch, noch mensgelijk,

Waer ick mijn oogen draey. ô Godt, der vromen wijck,

Sterck Ruben, zegen hem, laet dezen toght gelucken;

Dat hy zijn' broeder magh den muil des doods ontrucken,

Met deze koorde. ô Godt, neem Joseph in uw schut.

Van blyschap springt mijn hart, in Godts naem, naer den put.

Maer Ruben, zie wel toe, en spreeck bedeest, en zachter.

Doorsnuffel dit gewest: misschien schuilt yemant achter

Dit kreupelbosch: zie toe. hoe vrees ick voor gevaer.

'k Verneem'er niets, Godt lof. 't gaet wel, de baen is klaer.

Daer hangt het touw wel vast. laet schieten naer beneden.

Op Joseph, klim, 't is tijt. hoe siddren al mijn leden.

Ick hoor geen stem. wat raet? of ick wat luider riep?

Hy viel misschien in slaep van 't schreien, en 't is diep.

Nu broeder, klim, 't wort tijt: zy moghten ons betrapen.

Op broeder, op, 't wort tijt. God hoede ons voor zulck slapen.

Mijn broeder, broeder, hoor. hy slaept zoo zwaer als loot.

Mijn liefste broeder, hoor. och, Joseph is al doot:

Hy slaept den langen slaep: ick geef den moedt verloren:

Want niemant slaept zoo vast of most dat roepen hooren;

En schreeu ick hemelhoogh, mijn stem magh my verraên.

Helaes, waer bergh ick my? och wat gaet Ruben aen?

Ick heb dat kint verzuimt: het zat te lang gevangen.

Wie weet, of niet vergif van padden en van slangen,

Den jongen heb verstickt, in slijm en boozen stanck.

Och, wroeght u 't hart niet? ja het moet mijn leven langk

My wroegen. zal ick gaen dien ouden man bedroeven,

Met zulck een leide mare? ick wil van alles proeven,

En daelen in dien kuil, en gruwelijcken schoot;

Op dat ick Joseph visch, 't zy levendigh of doot.

Mijn Godt, waer leit mijn broêr? mijn Godt, ick scheur mijn kleeren.

Mijn Godt, waer dwaelt mijn broêr? komt wolven leeuwen beeren,

Spalck op, spalck op uw keel, en vreesselijcken mont.

Verslint den broeder vry, die eerst zijn broêr verslont.

Verzaet u met dit lijf, in holen en speloncken.

Drinckt Rubens bloet: hy heeft zijn broeders bloet gedroncken.

Maer och, ghy dieren, och, ghy hoort niet eens naer my.

De wildernissen zijn medoogener als wy:

Zy sparen menschen: zy verschoonen zelf het leven

Der menschen, die 't gediert den naem van dieren geven,

En die zelfs dieren zijn, en tigers in den aert.

Komt broeders, dempt den put: ick ben de zon niet waert.

De zon magh zulck een' vloeck noch ondier niet beschynen.

Het gras en loof verdort, de blyde bloemen quynen,

Waer ick mijn' adem hael: of legh ick in den kuil?

Of heeft een luipert my gegrepen in zijn' muil?

O tiger, bijt niet toe: ick ben niet waert te sterven,

Noch tot een graf uw buick uw ingewanden t'erven.

Waer ben ick? schijnt de zon? of schijnt de bleecke maên?

Nu sterf: neen, sterf noch niet: ghy moet noch dwalen gaen,

Gaen zien, waer Joseph dwael, waer Joseph zy gebleven:

Of zyliên hem of Cham en Amor broght om 't leven.

't Hebreeus geslacht heeft toch hun' haet met recht verdient,

En naulix, in al 't lant, een eenigh mensch te vrient.

Wat toef ick hier? 't is tijdt: ick moet naer boven steigeren.

O zon, ghy deist met recht, en schijnt my 't licht te weigeren.

Ja weiger my uw' glans: keer van my 't heiligh licht,

Eer ick uw' zuiverheit bevleck met mijn gezicht.

Mijn oogen schemeren: ick tast gelijck de blinden.

Nu Ruben, sla dat op, of ghy den wegh kost vinden.

Och, broeders, hebtghe u oock, na mijn vertreck, bedocht,

Hem uit den put gehaelt, en stil om hals gebroght?

Simeon. Iudas.

AL dier genoegh verkocht. hier zal geen haen na kraeien.

Iu.

Indien 't gelucken wil, dat wy den huisvooght paeien.

Si.

Vertrouw dat Levi toe: hy is doortrapt en kloeck.

Iu.

De logen hoeft veel schijns: hy lijdt geen onderzoeck.

Si.

Men spreecke uit eenen mont, zoo zal het elck gelooven.

Iu.

Behalven een, die 't ziet, het alziende oogh, daer boven.

Si.

Die zeit het niemant voort: Godt zwijgt, indien ghy zwijgt.

Iu.

Van binnen zit 'er een, die het gemoedt betijght.

Si.

Hier is geen bloet gestort, hoe zou 't gemoet ons wroegen?

Iu.

't Verkoopen van zijn bloet baert smart, en ongenoegen.

Si.

Hy wert voor slaef verkocht, die ons voor slaeven scheldt.

Iu.

Wy stonden onder hem, noch onder zijn gewelt.

Si.

Te grooter dwaesheit was 't, van heerschappy te droomen.

Iu.

't Is blode suffers werck, voor iemants droom te schroomen.

Si.

Zijn 't suffers, die den slagh van verre komen zien?

Iu.

't Is hachelijck te raên, wat namaels zal geschien.

Si.

Het allerzekerste is 't gevreesde quaet te keeren.

Iu.

Ervarentheit en tijdt den mensch veel dingen leeren.

Si.

't Is wel geleert, wanneer men 't juck hebbe aen den hals.

Iu.

Zegh wat van droomen na: nu ziet ghy 't, zy zijn valsch.

Si.

Dank hebbe ons dapperheit, die 't schut daer voor kon schieten.

Iu.

Leedt vader slechts geen last, het zou my min verdrieten.

Si.

Dat 's voor een dagh of tien: het slimste is in 't begin.

Iu.

Die jongen stont te diep geprent in vaders zin.

Si.

Dat bleeck maer al te klaer, dat heeft den knecht bedurven.

Iu.

Hy heeft het tegens ons, wy tegens Godt verkurven

Si.

Wat scheelt het, hoe men leef, het zy als knecht of heer?

Iu.

Treck Josephs schoenen aen, en roep den jongen weêr

Si.

De jongsten allerlichtst tot dat gebit gewennen.

Iu.

Men leert met ongemack aldus den breidel kennen.

Si.

En oock zijn eige kracht: zoo gaetmen aen de hant.

Iu.

Zoo wijdt van vaders huis, en in een ander lant?

Si

Hy kon met rust en vrede in vaders huis niet duuren.

Iu.

Men had hem best bestelt by yemant van ons buuren.

Si.

Het maeghschap buurt van veer veel beter dan na by.

Iu.

Een yeder had zijn huis en zijn verkeering vry.

Si.

Die dartle droomer reet zijn vader op de schouders.

Iu.

Is 't vreemt? het hart van 't kint heeft treck tot huis en ouders,

Si.

Hy hou dien treck, en blijf veel mijlen van den haert.

Iu.

Zoo dit verkoopen niet veel mijlen onrust baert.

Si.

d'Onnoosle Benjamin magh nu den ouden streelen.

Iu.

Dees wonde in d'oude borst wil traegh of nimmer heelen.

Si.

Of hy met Joseph speele, of Benjamin, dat 's een.

Iu.

Zijn' broêr gelijck, als uit zijn aengezicht gesneên.

Si.

Hy zy hem ongelijck in aert natuur en zeden.

Iu.

Onwetend heeft dat wicht een groot verlies geleden.

Si.

Het groeie in deughden op, en vrees geen ongelijck.

Iu.

Zijn volle broeder was hem d'allerwiste wijck.

Si.

Hy vint noch heuls genoegh aen zoo veel trouwe broeders.

Iu.

Uit eenen vader wel, maer uit verscheide moeders.

Si.

Wel Judas, wie komt hier? ick hoor een droeve stem.

Iu.

Dat 's Ruben och, hy komt, en drie paer broêrs met hem.

Wat raet? nu vrees ick 't al, oock zelfs ons stomme kudden.

Si.

Het schijnt hy heeft berou, en komt zijn' krop uitschudden.

Ruben. Simeon. Judas.

OCh, broeders, spreeckt toch: leeft het kint, of is het heen?

Ten minsten toont my 't lijck, op dat ick 't noch beween,

En weenende verzacht het snerpen van den rouwe.

Gunt Ruben dezen troost, dat hy het kint aenschouwe,

't Zy levendigh of doot. de doot versmoor den haet:

Het lijck blyve onbenijt. of heeft die spruit den smaet

Des doots noch niet bezuurt, waer is zy dan gevaeren?

Ontziet men my dit stuck, zoo 't leit, noch t'openbaren?

Och, broeders, spreeckt recht uit, en help my uit den dut.

Och, zeght, waer Joseph bleef.

Si.

hy droomt vast in den put.

Ru.

'k Heb over al gezocht, maer nergens hem gevonden.

Si.

Hebt ghy uw handen zelf dan aen den knecht geschonden?

Ru.

'k Vernam den jongen niet, in dien vervloeckten kuil.

Si.

Zijt ghy daer in gedaelt?

Ru.

ghy ziet, ick ben noch vuil.

Si.

Zoo leght ghy toe, om al den handel te bederven.

Ru.

'k Verhoopte 't kint noch eens te troosten voor zijn sterven.

Si.

Zegh liever heimelick te redden in den noodt.

Ru.

Och, toont my Joseph toch, 't zy levendigh of doot.

Si.

Verrader van uw broêrs, dat zou u 't leven gelden.

Ru.

Het gelde oock wat het wil, men moet my Joseph melden.

Si.

Al wie van Joseph rept, zal Josephs gangen gaen.

Ru.

Het ga zoo 't wil: dit komt op d'eerstgeboren aen.

Si.

Ghy hebt zijn doot bestemt: waer toe dit ydel kermen?

Ru.

Ick stemde tot den put, om 't leven te beschermen.

Si.

Beschermer van uw broêr, nu schijnt ghy bijster vroom.

Ru.

Och, broeders, spreekt recht uit, en helpt my uyt den droom.

Iu.

Nu Ruben, zijt gerust: ick zweer, hy is in 't leven.

Ru.

Leeft Joseph? Godt zy lof: waer is dan 't kint gebleven?

Iu.

Getroost u, dat hy leef, met eens genoeg gezeit.

Ru.

Zal ick my troosten, geef my kort en klaer bescheit.

Iu.

'k Verkocht hem Ismaël, om twintigh zilverlingen.

Ru.

O bloetgelt, zoo vervloeckt als handen oit ontfingen.

Rampzalige, wat vloeck heeft u zoo veer gebroght?

Uw' vromen broêr voor slaef erfvyanden verkocht,

En wilden, die, om roof, een roovers oorlogh voeren?

Maer 'k zey best tammen: want zy vangen en beloeren

Uitheemschen; wy ons bloet en huisgenoot en maegh:

Op dat heel Syrien, en ieder een, gewaegh

Van zulck een koopmanschap, indien 't kome uit te breeken.

De wyde werelt, die zoo loflijck weet te spreecken

Van onzer vaderen godvruchtigheit, wil haest

Dit gruwlijck schellemstuck der zonen al verbaest

Vervloecken, als de druck des jongens hart doorsnyde;

Wanneer hy Hebron laet aen zyne slincke zyde,

In 't reizen, langs die droeve en harde en flaefsche baen,

En koom zijn aengezicht naer vaders huis te slaen.

Och, Ruben, vlie, en koom niet onder vaders oogen,

Dat ghy zijn tranen ziet: maer niemant zalze droogen,

Als d'afgeleefde en dorre en aengevochte man

Die tyding hoorende, van druck niet schreien kan.

Och vaders vloeck wil my eerst springen voor de schenen.

Zal hy ons wreetheit of zijn slaverny besteenen,

Of alle beide, en welck van bey dan allereerst?

Wie naeckt hem allerdichtst? wie houdt zich allerveerst?

Och, Judas, kon ick u een' broedermoort betrouwen?

Waer zal ick heen? ô wrock, wat quaet hebt gy gebrouwen!

Si.

Heeft Judas in uw oogh zoo grootelix misdaen?

Ghy zelf hebt tot dien put om beters wil geraên,

En hy tot dezen koop. het wulpsche bloet moet leeren:

Die t'huis niet harden kan, gehoorzaem vreemde heeren.

Ru.

Och Rachels zoon, ô vrucht van dat godvruchtigh bedt,

Eens in den put gedaelt, en eens op prijs gezet,

Op eenen zelven dagh, van zoo veel broedren zamen;

Waer berg ick 't hooft van schaemte? ick moet my eeuwig schamen.

Si.

Ja schaem u, om uw moêr, als 't uitvalt zoo bekaeit;

Als ghy zoo schaemteloos op vaders acker zaeit,

En ploeght, en eerloos mengt het kroost van zoon en vader.

Iu.

Ick bid u, houdt gemack: dit dient voor al niet nader.

Si.

Een eerelijck gezel, hy wort van schaemte root,

Met zijn godvruchtigh bedde, en in zijn Bilhaes schoot.

Ru.

Kan Dan en Napthali dat lasteren verdraegen?

Iu.

Mijn broeders, houdt gemack: hier wil al 't lant af waegen.

Hoe stil ick dit gevecht? om Godts wil, zwijght toch stil.

Si.

Die 't al wil zeggen, hoor dat hy niet hooren wil.

Iu.

Dit veldkrackeel zou licht 't verborgen stuck ontdecken.

Ru.

Ick ty naer d'Arabiers, die in de naeste vlecken

Zich neerslaen: mogelijck verlos ick Joseph weêr.

Si.

Bloetschender, hou uw rust, of andersins, ick zweer.

Ru.

Waer ben ick, onder broêrs, of broedermoordenaeren?

Iu.

Ick bidde u, Ruben, rust, en laet dit schelden vaeren.

Ru.

Ick heb mijn broêr belooft te troosten: laet my gaen.

Iu.

Hy riep u by uw' naem, en zagh vast stewaert aen.

Ru.

O Joseph, zaegt ghy noch naer Ruben, om t'ontvlieden?

Iu.

Ick kon niet dencken, wat dat roepen wou bedieden.

Ru.

Hy bouwde te vergeefs op Rubens looze trouw.

Ju.

Mijn waerde broeder, rust, en matigh uwen rouw,

En schick u naer den tijdt: ghy ziet, hoe 't staet geschoren.

Ick geef den moedt, zoo lang hy leeft, noch niet verloren.

De jonge slijte een wijl zijn jeught in slaverny.

Een slaef raeckt licht, door 't een of 't ander middel vry:

Indien hy 't juck ontloope, en eens te lande uit raecke:

Of treffe een goede luim, dat hem de meester slaecke:

En menigh slaef, gezet in heerelijck bewindt,

Verdoofde zelf 't geluck van 't welgeboren kint.

Wie weet waer Josephs heil en welvaert zy gelegen.

Het hangt veel aen 't geluck: dies zet u hier niet tegen,

Noch wick het niet te zwaer, dat beter kan beslaen.

Het radt draeit wonderlijck: maer Levi komt hier aen.

Levi. Ruben. Iudas.

ICk heb een' bock geslacht, om 't stuck een verf te geven.

Nu met dit laeuwe bloet dien rock met kunst bewreven,

En hier en daer besprengt, en dan door 't stof gesleurt,

En met de hant en tant gereten en gescheurt;

Gelijck of eenigh wildt den jongen had verbeten.

Ru.

Wat zie ick, Josephs rock?

Le.

Nu, niet te luit gekreten.

Ru.

Och Levi, gun my, dat ick mijn verlangen blusch,

Dien lieven rock omhelze, en noch voor 't leste kus;

Naerdien my Josephs mont noch aenschijn magh gebeuren.

Iu.

Nu broeder, geef hem 't kleet, en vry zijn zat van treuren.

Ru.

O pluim, waer in het duifken stack,

't Welck wrede havicken vervoerden,

Terwijl het my aen hart ontbrack,

En Haet en Nijt hun aes beloerden.

O rock, ô vaderlijck geschenck,

U zal ick nacht en dagh omarmen,

Als 't hart in droeve tranen drenck.

U zal ick in mijn bed verwarmen.

'K zal afgezucht, door al 't geklagh,

Met u al my merende spreecken,

Gelijck of Joseph by my lagh:

En t'elckens, als mijn oogen leken,

Zal ick haer wisschen met uw wol.

O wol, ô vacht, die 't lam bedeckte,

Het welck ick blaten hoorde in 't hol,

Dat zyne onnoosle tranen leekte;

Dat op zijn blaeten antwoordt gaf,

Toen Godt en alle harders zwegen.

Och Ruben, ghy verdient een straf,

Die 't grootste schelmstuck op kan wegen.

't Ontschuldigh kint hebt ghy verdaen,

En in dien jammerpoel gestooten.

Dien ouden man ginght ghy verraên,

En van zijn beste pant ontblooten.

O heiligh, ô ontschuldigh kleet!

Men recke en pynige al mijn leden.

Geen slagh van sterven zy te wreet,

Voor my, een ondier zonder reden.

Och, vader, Ruben is dat wildt,

Van 't welck uw Joseph wert verslonden.

Hy heeft uw hartebloet gespilt.

Uw eigen zonen zijn de honden,

Die 't hart, in 't wilde woeste veldt,

Vervolghden, met hun bitse becken.

Geloof niet watmen u vertelt;

Hoe wy 't verbloemen, of bedecken.

Onnoozel kleet, onnoosle rock,

Och, wat al jammers broet een wrock.

Le.

Geef hier dat kleet: ick zal 't bekladden, stuckwijs boorden.

Besprengkelen met kunst.

Iu.

Nu geef het zonder woorden.

Le.

Dit bloet verstreck schoon root, mijn vinger een penseel.

Zoo tart ick zelf Natuur en 't geestighste panneel.

Hier moet ick 't sprengkelen, daer' dick, daer dunner smetten;

Hier scheuren, sleepen; daer mijn scherpe tanden zetten;

Zoo slingeren door 't slijck, en trappen 't met den voet;

Zoo 't zant vermengelen en slijck door een, en 't bloet.

Wien zou men met dien rock aldus in slaep niet wiegen?

Ru.

Eerst broedermoorden, dan den vader noch bedriegen.

Welck een afgrijslijckheit! ontzien wy schant noch straf?

Och, eerst onschuldigh kleet, nu lijck kleet, over graf

En lijck des ouden mans, ghy wort nu mede schuldigh,

Ja schuldiger dan wy.

Iu.

Nu broeder, zijt geduldigh.

Le.

Indien ghy zwijght, als wy, men kan niet quaets vermoên.

Ru.

Wat al blancketsel heeft een schellemstuck van doen?

Men hoeft veel logens, om een logen te bewimpelen.

Bedriegers, gaet bedrieght de harsselooze simpelen,

En kleene kinders, maer geen' man, die harssens heeft.

't Verraet ons al wat leeft, en al wat niet en leeft.

De putgalm baeuwt ons na: de heggen krygen tongen,

De nesten ooren: hoort, hoe piepen oude en jongen:

Het velt heeft oogen: het geboomte slaet dit ga.

Le.

Ghy zorght en vreest te vroegh.

Ru.

Te vroegh niet, maer te spa.

Men paeit zoo licht geen' man, die pit heeft achter d'ooren.

Dat mooght gy zien, wanneer men 't schelmstuk naer zal sporen;

De broeders, hooft voor hooft, byzonder ondervraegh;

Op uw gebaren let; hoe zich een ieder draegh;

Doorsnuffle plaets en tijt; bespiede, of wy verschelen.

Het moorden is geen kunst, maer kunst een' moort te heelen;

Uit eenen mont gelijck te stemmen over een.

Oock kan men bockenbloet van 's menschen onderscheên,

Door reuck, of kleur, of smaeck, en wat wy nu niet droomen:

Of oock het kint de rock van iemant zy ontnomen;

Of eenigh wilt ontrent die wildernissen waert.

Ick raes van ongedult.

Le.

Het kleet is nu geklaert.

Koom Judas, langh my 't gelt.

Ru.

O schrickelijcke dingen!

Le.

Ick tel 'er twintigh, dat 's voor elck twee zilverlingen.

Daer broeders, elck een paer.

Ru.

Wat zie ick met gedult?

Le.

Nu Ruben, neem uw deel: het zilver heeft geen schult.

Iu.

Nu Ruben, neem het gelt.

Ru.

Zou ick mijn handen schenden

Aen dat vervloeckte gelt?

Le.

Hoe zal dit spel noch enden?

Hou vast, aenvaert uw deel: wy deelen in 't gelijck.

Ru.

O bloetgeldt, het zy veer, dat ick noch winning strijck

Uit broederlijck verlies: geen gelt zal my bevlecken.

Le.

Zie toe, en wacht u wel 't verborgen stuck t'ontdecken,

Met dees beteutertheit: ghy zijt'er mede aen vast;

Dies draegh, als billijck is, met ons gelijcken last.

Ru.

Hy draege alleen dien last, die raet gaf tot verkoopen.

Le.

Ghy doemde hem ten put: hebt ghy u niet verloopen?

Ru.

Helaes, om beters wil.

Le.

't zy put, 't zy koop, tast aen.

Wy zijn al even schoon: elck heeft zijn best gedaen.

Ru.

Mijn handen sidderen: waer toe worde ick gedrongen?

Och moortgelt, och, gy maeckt my schuldigh aen dien jongen,

Mijn' broêr.

Le.

Een halven broêr, en slechts van vaders zy.

Gebroeders, zet u hier, op eene lange ry,

En reick my elck uw hant, dat niemants mont zal roeren

Noch reppen van dit werck, maer helpen 't voort volvoeren,

Op halsstraf, wie zich hier een stip te buiten ga.

Zoo onderworp ick my der broedren ongena.

Nu lang my elck de hant.

Iu.

Nu Ruben, zonder zuffen.

Tast toe.

Le.

Lang hier de hant.

Ru.

Hoe laet ick my verbluffen.

Le.

Zoo krijght de handel klem. voor 't uiterste besluit,

Met maght naer Mambre toe, een knaep en 't kleet vooruit,

Wy achter aen. de knaep magh tegens vader zeggen:

Wy vonden dezen rock, geslingert in de heggen,

Op 't wilde woeste velt, zoo bloedigh en beslijckt.

Is 't Josephs rock, of niet? bezie, wat dit gelijckt.

Dat zien zal hem terstont van hart en zin berooven,

En 's droomers liefde doen het ongeluck gelooven.

Houdt ghy u in 't begin zoo koel zoo droogh als ick.

Dan steent en trapt den vloer, tot dat men hem verquick.

Ick weet den ouden knecht, van d'eerste vrees verrezen,

Oock grootvaêr en 't gezin zoo geestigh te belezen,

Dat elck haest roepen zal, verwondert in zijn' geest:

Hoe stil is 't huys, als was 'er Joseph noit geweest!

Nu Ruben, zijt gerust: ick wil vrypostigh voorgaen.

Was 't anders, Joseph zou met uw geboortrecht doorgaen.

Komt volght my al gelijck, en spreeckt uit eenen mont.

Dat gelt naer Hebron toe.

Ru.

Gaet voor: ick volgh terstont.

Ruben.

MYn Godt, ick schrick. och, wat een huis wil ginder leggen,

Wanneer die logenbo den vader aen koom zeggen,

Hoe 't kleet gevonden zy op 't veldt, en toon hem dat,

Gescheurt, gesleurt, gesleept, van stof en bloet bekladt.

Met wat voor ooren zal hy 't hooren? hoe zich houwen?

Met wat voor oogen 's kints bebloeden rock aenschouwen?

My dunckt ick zie met wat een jammerlijck gestalt

Hy d'armen smijt van een, en achterover valt,

Met zynen blooten kop; al 't aenge zicht geschapen

Natuurlijck als een lijck: de maeghden, kinders, knaepen,

Ons vrouwen, moeders, en 't geheele huisgezin

Toeschieten op 't misbaer: den kleinen Benjamin,

Aen zyne voeten staende, op 't schreien van de moeders,

Beschreien onbewust 't verlies zijns trouwen broeders.

Ja schrey vry, arrem kint, want ghy verliest wel 't meest.

Hy riep op 't lest om u, met een beangsten geest.

Zijn blinde grootvaêr komt al bevende, op dat schreien,

De huisdeure uit, en laet zich onder d'oxels leien,

Met kommerlijcken gang: ô slyve stramme stock,

O blindeman, bedanck uw blintheit: want de rock

Des alderzoetsten neefs kan u geen droefheit baeren;

Maer hou de hant van 't kleet. ô schors van hondert jaren

En seventigh min drie, waert ghy zoo doof, als blint,

Of slecht van ouderdom, als 't jonghst geboren kint,

Zoo zoudt ghy tandeloos dat leedt niet moeten kaeuwen.

Mijn broêrs, niet meer mijn broêrs, hoe zie ick zonder flaeuwen

Den vader zwymen? hoe kan Ruben 's harten gront

Bedecken, dat er niet een woort berste uit zijn' mont?

Wy moorders staen beducht, waer vader zy gebleven,

En Levi druckt mijn hant: zwijgh stil of 't geldt u 't leven.

Zoo blaest hy my in 't oor, was ick een zoutpylaer,

Zoo stom, gelijck moey Lots, zoo liep ghy geen gevaer,

Dat Ruben 't melden zou, met wencken of met woorden.

Ghy broederslagers dwingt my meê tot vadermoorden.

Zoo morre ik binnens monts, half doot van schrick en schroomt,

En wordt terwijl gewaer, hoe vader weêr bekoomt,

Als uit een' naeren droom: hoe op die dorre wangen

Van wederzyde een traen blijft aen de rimpels hangen.

Hy scheurt in 't endt zijn kleet, zijn borst, zijn baert, zijn hair,

Als een kranckzinnigh mensch, en huilt met groot misbaer:

Dit 's Josephs eigen rock: het wildt heeft hem verbeten;

Een ongenadigh dier mijn' troost mijn hart gegeten.

Och, vrouwen, laet my gaen. och, kinders laet my los.

Gaet roept een' winterbeer en tiger uit het bosch,

Dat zy den vader oock, gelijck den zoon, verslinden.

Wegh troost van kinderen, van vrouwen magen vrinden.

Mijn zoon, wat tiger draeght u in zijn ingewandt?

Op, vader, zoeck uw kint: begraef het met uw hant.

Ghy vint misschien in 't wout, in woeste wildernissen,

Een lit, zoo zult ghy niet den heelen Joseph missen.

Ja vond ick voet of hant, of hooft of been, of iet,

Tot troost in mynen rouw: nu heb ick anders niet

Dan 't kleet, met bloet besprengt. ick kus die roode smette,

Dees reten van den rock, daer 't wildt den tandt in zette.

Och, had een heete koorts dat jeughdigh vier geblust

In d'oogen: ick die zelf geloken en gekust,

En 't stervende aengezicht met tranen overgoten,

En na den dootsnick noch dien bleecken mont gesloten;

't Had my aen troost, noch u aen uitvaert niet gefaelt.

'k Zou dencken: 't kint heeft zijn natuurschult vroegh betaelt.

Of zoo ghy sneuvlen most, noch liefst door menschenhanden,

Dan op het eenzaem velt, door leeuws of luiperts tanden:

Want 's menschen hart altijt tot zijns gelijcken treckt.

Uw vyant had noch 't lijck met aerde wat bedeckt,

Of iemant, langs den wegh, den dooden noch begraven,

En 't lecker aes misgunt de kraeien en de raven.

O ramp, voltoit ghy zoo in 't endt 't rampzaligh jaer,

Het welck mijn Rachel ley van 't kraembedde op de baer;

Mijn bedt schofferen zagh, van mijnen oudstgeboren;

Mijn dochterken verkracht; mijn zoonen, dol van toren

En wraeck, dien moort begaen, aen Hemor en zijn stadt;

En al 't Hebreeusch geslacht verlastert en bekladt,

Met merckelijck gevaer van goet, en bloet, en leven.

Waer laet ick my van rouw? waer wort mijn geest gedreven?

O hondert zeven jaer, wat stapelt ghy op een?

'k Heb in mijn jeught verdriet en dienstbaerheit geleên;

Mijn broeders wrock bezuurt, veel jaren moeten zwerven;

Maer 't leste valt my 't zwaerste. ick ga met Joseph sterven.

Gaet kinders, graeft een graf: mijn beenen worden stijf.

Zoo dunckt my dat hy kermt, en gordt een' zack om 't lijf,

En jammert nacht en dagh; het zy de zon in 't oosten

Verryze, of daele in 't west; geen mensch kan vader troosten.

Och, d'ouders teelen 't kint, en maecken 't groot met smart:

Het kleene treet op 't kleet, de groote treên op 't hart.