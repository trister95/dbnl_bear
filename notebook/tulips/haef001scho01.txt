BENEDICTI HAEFTENI

SCHOLA CORDIS, SIVE AVERSI A DEO CORDIS, AD EVMDEM REDVCTIO, ET INSTRVCTIO,

SCHOLA CORDIS sive AVERSI À DEO CORDIS ad eumdem reductio, et instructio, Auctore

D. BENEDICTO HAEFTENO Ultraiectino,

Reformati monast. Affligeniensis, Ordinis S. Benedicti, Praposito.

Loquar ad Cor. Osae. 2.

Audiam quid Loquatur in me Dominus. Psalm. 84.

Vulgauit Boëtius à Bolswert,

Typis Hieronymi VerdussI.

ANTVERPIAE, A° M.DC.XXIX.

Cum gratia. et priuilegio.

Illvstrissimo et Reverendissimo Domino D. Iacobo Boonen, Archiepiscopo Mechliniensi,

Belgicae Primati, Abbatiae Affligeniensis Praelato.

SCholam hanc Cordis, quam tumultuario opere, & velut aliud agens scripsi; lubens meritoq́ue Illvstrissimo nomini Tuo, Praesvl Amplissime,

inscripsi. Debebam sanè, neque vna ex causa; sed inter varias, illae mihi principes, quae ipsum Cor spectant. Quid enim in arcano sermone Cor, nisi Templum Dei viui, sed à Pontifice dedicandum: Altare diuini amoris igne iugiter ardens, sed à Sacrorum Antistite consecrandum: debitum summo Numini sacrificium, sed à, Sacerdote offerendum? Tu verò, Illvstrissime & Reverendissime Domine, Princeps Pastorum, & Animarum nostrarum Episcope, hiërarchicas has functiones Cordi meo, si dignaberis, impendes. Neque est cur addubitem. Restaurasti iam pridem egregio, regioq́ue animo, mag-

nisq́ue impendiis Affligeniense Templum; ipsum, Arasq́ue in eo plures dedicasti solemne Sacrificium gratulantibus nobis, non semel in eo obtulisti: quídni confidam eadem Libello huic meo abs Tuâ benignitate exhibenda?

Divina lege ita olim sancitum fuit Tolles de cunctis Deuter. 26.2 frugibus tuis primitias & pones in cartallo, pergesq́ue ad locum, quem Dominus Deus tuus elegerit, vt ibi inuocetur nomen eius: accedesq́ue ad Sacerdotem, qui fuerit in diebus illis: suscipiensq́ue cartallum de manu tua, ponet ante Altare Domini; & dimittes eas in conspectu Dei tui. Praeceptum hoc, quâ

licet, adimplere Cordi mihi est. Primum quod in homine nascitur, primum quod ab homine poscitur, Cor est: primus renouati Affligenii Tui fructus, haec Schola Cordis. Has igitur primitias, Volumine hoc, velut vimineo inclusas calatho, iuxta praeceptum Domini, ad Te, Illvstrissime & Reverendissime Praesvl, adfero; vt eas ante Altare Dei sistas, eidemq́ue pro me offeras. Canistri vilitatem & malè textam orationis structuram ipse ego non parùm erubesco; sed fiduciam suggerit Cor non malum. Illam si despicias, hoc quaeso respice; quod vilissimis etiam rebus pretium

conciliat. Euangelica illa viduaLuc. 21.2. aera minuta duo in gazophylacium misit; at aeterno Christi elogio tenue hoc munus commendatum fuit.Non in victimis (ait Seneca) licet opimae sint, auroq́ueSen. lib. 1. de benef. cap. 6. praesulgeant, Deorum honos est; sed piâ ac rectâ voluntate venerantium. Artaxerxi obequitantiAelian. lib. 1. vaeriar. hist. cap. 32. Paganus, nescio quis, è praeterfluente Cyro flumine cauis manibus lympham obtulit. Donum hoc, exiguum licet, aureâ phialâ exceptum, & in pretiosissimis habitum fuit. Galliarum Regem Ludouicum Vndecimum Conon agricola praegrandiore donauit rapâ: munus fuit & hoc longè gratissimum, auroq́ue repensum. Quis verò vndis, aut

rapis hoc pretium posuit, nisi Cor rectum? Et hoc ipso dumtaxat Illvstrissimae Gratiae Tuae foetum meum probari desidero.

Lavdvm Tuarum praeconia vt hîc praetermittam, facilè permittes; qui honorifica haec flabella, cum S. Martyre Ignatio flagella arbitraris. Nec Solem ego totâ Belgicâ prudentiae, pietatis, misericordiae, magnanimitatis, aliarumq́ue virtutum radiis longè lateq́ue coruscantem, accensâ faculâ illustrare conabor. Manent caelo reposita, quae celari pro Tuâ modestiâ desideras, innumera amplissimaq́ue merita. Numerabit illa remunerabitq́ue Cordivm inspector Deus.

Nos interim in laude quoque Tua gloriamur; & quidquid alij meritissimae cómendationis in Te conferunt, nostrum id arbitramur, quia tanti Parentis, Filij. Sed iniquus beneficiorum Tuorum aestimator iure habear si vnum illud silentio inuoluero, cuius vel sola recordatio nobis est gratissima. Prudenti nempe gubernatione, & industriâ Tuâ, Cordatissime Praesvl, id effecisti; vt non muros tantùm, sed & mores nostros erigeres; & potiorem Cordivm, quàm corporum curam Te habere demonstrares. Te enim cum primis Auctore, Te Directore (ad quod auidè hactenus aspirabamus) primaeua illa Benedictinae Regulae

obseruantia Affligento Tuo restituta fuit: quo nomine priscam loci famam, & nos ad pietatem pariter excitasti. Immò bis Tuos fecisti. Patrem enim iam antè exhibueras, nunc etiam Matrem; cùm Filiolos Tuos iterùmGalat. 4. 19. parturis, donec formetur Christus in eis.

Macte hac laude Antistes Maxime! & porrò etiam perge Spiritum illum resuscitare, cui B. Benedictvs seruiuit. Id, inquam, consilio, & precum Tuarum, quo vales auxilio effice, vt per Iesvm Christvm, quem similem nobis foris agnouimus, intùs, & in Corde reformari mereamur. Eumdem ego submisissimè ro-

go, Illvstrissimam & Reverendissimam Tvam Gratiam efficacissimâ suâ gratiâ ita prosequatur, nulla vt ei, siue in spiritualibus, siue temporalibus desit benedictio; & in extremo illo Iudicij die, cum grege sibi credito audire valeat, Venite Benedicti.

Quod Corde, Animoq́ue voueo,

Illustrissimae & Reuerend. D. T.

Humilis Filius, & Seruus in Domino,

F. BENEDICTVS HAEFTENVS.

Regi saecvlorvm immortali, et invisibili, cordivm scrvtatori, et amatori, deo cordis mei, cor mevm, Et haec quae de eo, & cum eo meditatus sum,

Dico, Consecroq́ue.

CVI enim Cor, nisi ei quiPsal. 32. 15. finxit singillatim Corda hominum? qui ea creauit redemit, expurgauit? cui alteri Cor,Prouerb. 23. 26. quàm ei, qui tam seriò ait: Praebe fili mi Cor tuum mihi? Haec autem quae de Corde congessi noua & vetera,

cuínam offeram, nisi ei qui nouit absconditaPsal. 43. 22. Cordis: & in cuius conspectu meditatio Cordis mei semper? TibiPsal. 18. 15. igitur, ô Deus Cordis mei, & parsPsal. 72. 26. mea Deus in aeternum, Tibi, dixit Cor meum, exquisiuit te facies mea,Psal. 26. 8. faciem tuam Domine requiram. Ne auertas faciem Tuam à seruo tuo; sed sicut respicere dignatus es ad Abel puerumGenes. 4. 13. tuum, & munera eius: ita, quaeso, respice in me, & suscipe debitum Tibi tributum Cordis mei & hoc, quod cum eo Diuinae Maiestati Tuae dedico Opusculum. Vtrumque, fateor, admodum exile, nec dignum cui apponas Cor Tuum. Illud enim vitiis, eheu! quàm plurimis coinquinatum; istud simplici sermone nimis incultum. Sed scio, Deus meus, quòd probes Corda,1. Paeral. 29. 17. & simplicitatem diligas; vnde & ego in simplicitate Cordis mei haec

qualiacumque lubens meritoq́ue offero.

Votum mihi fuit, peccatores (quorûm primus ego sum) reuocare ad Cor suum; & ad Te Deum Cordis sui. Verùm, inanis est sermo meus, nisi Tu Deus, ei tribuas virtuten, quae Corda penetret. Frustrà haec legentur nisi Tu, qui solus habes claues Cordis, illud aperire digneris. Quare rogo Te, ô Dilecte votorum meorum, voto huic benignus aspira; vt dum verba auribus percipiumtur, Tu intùs ad Cor loquaris illudq́ue immutes, & conuertas ad Te Creatorem & Redemptorem suum. Complaceant,Psal. 18. 15. oro, dulcissimo Cordi tuo, eloquia oris mei, & meditatio Cordis mei, diligereAug. 15. de Trin. in calce. Te satagentis. Quaecumque verò in hisce Libris dixi de Tuo, agnoscas Tu, agnoscant & tui: si quae de meo, ignoscas Tu, ignoscant & tui; quibus, vt minus valui, prodesse saltem volui.

In Scholam Cordis

Reuerendi in Christo Patris ac Domini D. Benedicti Haefteni,

Monasterij Affligeniensis Praepositi dignissimi.

COR Animae sedes, rapidi Cor furnus amoris,

Vnde tot enatae, tela timenda, faces;

Quàm vario, inconstans Cor, saepè ardore calescis;

Rarò Christe tuo, Cypria saepè tuo:

Non sic excussas, venti ludibria, naues

Hippotadae, quasso, ventilat ira, salo.

Aestuat, & propriis Cor mobile fluctuat auris;

Nec potis adductâ sistere vota manu:

Nunc placet oppanso malè splendida gloria fuco,

Spiculaq́ue obtruso calcare subdit honos:

Nunc iuuat horrifico taratantia classica bombo,

Martiaq́ue egregio sub Duce signa sequi.

Nunc magis aurato cistas cumulare metallo,

Et grauidâ extremos findere puppe sinus:

Nec satis est; proprio sidunt haec pondere vota;

Grandior exciso germine turba subit.

Ancipiti trahitur studia in contraria mente;

Vt pila ab aduersa pulsa, repulsa manu:

O Cor, caelestis, Cor, floscule, lectule Sponsi;

O Cor, ô Animae pars quot acumque mea!

Quid te errabundum discrimina mille viarum

Ad portum impediunt sistere vota tuum!

E caelo es: caelum votorum meta tuorum;

Quid caelo natum, turpiter haeret humo?

In caelo tuus est thesaurus; scandite vota;

Scande Cor, in caelo vitaq́ue, spesq́ue tua est.

Mitte graues curas, diuisae retia mentis;

Multiplicis valeat vana libido spei.

Disce vno caeli, meliori ardore calere;

Disce vno vnius igne flagrare Dei:

Exige distractum, diuini ad Cordis amussim,

Illud habet formae multa imitanda tua,

Ne dubites, hanc volue Scholam, Liber iste docebit,

Prototypo, inconstans te, stabilire Cruce.

Ad Avctorem Syncharma.

INtima nosse sui Cordis penetralia, & eius

Imposito motus flectere nosse iugo:

Nosse errabundum rectam ad rationis amussim,

Atque ad prototypon Cor reuocare suum,

Sanctorum est diuina scientia, tutior omni

Siue tuâ Plato, siue Licurge tuâ.

Hanc Benedicte docet Cordis Schola,

vitaq́ue, vestra:

Perge, manet tantum dogma perenne lythrum.

Applaudebat

F. Benedictvs Rvteav,

Monasterij S. Dionysij Religiosus Benedictinus.

Ordo, et Index librorvm, classivm, et lectionvm. Liber Primvs.

Praeuia ad Doctrinam Cordis Introductio.

Lect. I. Argumentum huius Schola1

Lect. II. Instituti nostri ratio5

Lect. III. Quid Cordis nomine significetur.10

Lect. IV. Quid sit principale Cordu.15

Lect. V. Scholae Cordis Encyclopoedia.20

Lect. VI. De aliis scientiis, quae in hac Schola explicantur.27

Lect. VII. De Magistro, & Discipulis Scholae Cordis.32

Lect. VIII. Quàm suauiter ad Scholam Cordis Magister inuitet.36

Lect. IX. De modo docendi, quo Scholae Cordis Magister vtitur.41

Lect. X.De officio Discipuli Cordis Scholam frequentantis.48

Lect. XI.Monita quaedam Discipulo Scholae Cordis tradita.54

Lect. XII.Priuilegia Scholae Cordis.58

Lect. XIII.Hypotyposis totius Opusculi.65

Lect. XIV.Scholae Cordis Compendium, eiusq́ue in Classes Distributio.76

Liber. Secvndvs.

Auersi Cordis ad Deum Conuersio, & Directio.

Prima Classis.

Cordis Auersio.85

Lect. I.Cordis Fuga.89

Lect. II.Cordis Vanitas.97

Lect. III.Cordis Grauitas.105

Lect. lV.Cordis Auarities.117

Lect. V.Cordis Durities.125

Lect. VI.Cordis Diuisio.135

Lect. VII.Cordis Insatiabilitas.145

Secvnda Classis.

Cordis Reuersio, & Expurgatio.154

Lect. VIII.Cordis Reuersio.157

Lect. IX.Cordis Effusio.169

Lect. X.Cordis Circumcisio.177

Lect. XI.Cordis Contritio.187

Lect. XII.Cordis Humiliatio.197

Lect. XIII.Cordis Emollitio.207

Lect. XIV.Cordis Mundatio.217

Tertia Classis

Cordis Oblatio, & Examen.227

Lect. XV.Cordis Donatio.231

Lect. XVI.Cordis Sacrificium.245

Lect. XVII.Cordis Ponderatio.255

Lect. XVIII.Cordis Probatio.267

Lect. XIX.Cordis Scrutinium.279

Lect. XX.Cordis Rectificatio.289

Liber Tertivs.

Dei erga Cor humanum beneficia.

Qvarta Classis.

Cordis illuminatio, & Spiritualis profectus.299

Lect. I.Cordis Renouatio.303

Lect. II.Cordis llluminatio.315

Lect. III.Cor Tabula Legis.329

Lect. IV.Cordis Aratio.339

Lect. V.Cordis Seminatio.351

Lect. VI. Cordis Irrigatio.361

Lect. VII.Cordis Flores.369

Lect. VIII.Cordis Custodia,377

Lect. IX.Cordis Protectio.387

Lect. X.Cordis Scalae.395

Lect. XI.Cordis Dilatatio.403

Qvinta Classis.

Cordis Perfectio, & cum Christo Vnio.411

Lect. XII.Cordis Inhabitatio,415

Lect. XIII.Cordis Obsignatio.425

Lect. XIV.Cordis Vulneratio.437

Lect. XV.Cordis lnflammatio,451

Lect. XVI.Cordis Vigilia.461

Lect. XVII.Cordis Volatus.471

Lect. XVIII.Cordium Vnio.477

Lect. XIX.Cordis Quies.489

Liber Qvartvs.

Exercitatio Cordis in Christi Passione.

PRAEFATlO.

De vtilitate meditandi Passionem Domini nostremJesv Christi.497

Sexta Classis.

Peregrinatio Cordis cum Christo Patiente.509

Lect. I.Balneum Cordis, ex sudore, Sanguineo.513

Lect. II.Vinculum Cordis, ex Funibus Christi.519

Lect. III.Fulcrum Cordis, Christi Columna.525

Lect. IV.Stimulus Cordis, Christi Flagella.531

Lect. V.Sepimentum Cordis, Corona Spinea.539

Lect. VI.Pictura Cordis, ex Sindone Veronicae expressa.545

Lect. VII.Cor Phiala Christo sitienti.551

Lect. VIII.Compunctio Cordis clauo timorit Dei.557

Septima Classis.

Cordis cum Cruce & Crucifixo conformatio.563

Lect. IX.Cordis in Cruce expansio.567

Lect. X. Crucis in Corde plantatio.575

Lect. XI.Dedicatio Cordis Titulo Crucis.583

Lect. XII.Apertio Cordis lanceâ Longini.591

Lect. XIII.Mustum Cordis è Torculari Crucis.599

Lect. XIV.Azylum Cordis in Latere Vulnerato.607

Lect. XV.Speculum Cordis in Quinque Vulneribus.615

Lect. XVI.Thalamus Cordis in Christi Sepulchro.625

Avctorvm

Qui in his Libris citantur

syllabvs.

A

ADo.

AElianus.

Alardus Gazaeus.

Alphonsus Salmeron,

Ambrosius.

Andreas Capella.

Anselmus.

Antoninus.

Antonius Posseuinus.

Antonius Senensis.

Aristoteles.

Athanasius.

Augustinus.

Ausonius.

B

BAlduinus Cabilliauus,

Baptista Mantuanus.

Basilius.

Beda.

Benedictus.

Bernardus.

Bernardus Bauhusius,

Biblia Sacra.

Boëtius.

Bonauentura,

Breuiarium Romanum.

C

CAEsar Baronius.

Cassianus.

Cassiodorus.

Catharina Senensis.

Christophorus à Castro,

Christophorus Fonseca,

Chrysostomus.

Cicero,

Claudianus.

Claudius Aqua-Viua.

Clemens Alexandrinus.

Coelius Rhodiginus.

Cornelius à Lapide.

Cornelius Ianssenius.

Cyprianus.

Cyrillus Alexandrinus.

Cyrillus Hierosolymitanus.

DIdacus Stella.

Didymus.

Diogenes Laërtius.

Dionysius Areopagita.

Dorotheus Abbas.

E

ELias Cretensis.

Ephrem.

Epictetus.

Eusebius Emissenus.

Euthymius.

F

FErdinandus Salazar.

Festus.

Franciscus Petrarcha.

Franciscus Ribera.

Fridericus Fornerus.

G

GAbriel Inchino.

Gaspar Sanchez.

Georgius Venetus.

Gertrudis Abbatissa.

Gilbertus Abbas.

Gregorius Magnus.

Gregorius Nazianzenus.

Gregorius Nissenus.

Gregorius Turonensis.

Guarricus Abbas.

Guillielmus Abbas. ;

H

HEctor Pintus.

Hieremias Drexelius.

Hilarius.

Honorius Augustodunensis.

Horatius.

Hugo Cardinalis.

Hugo de S. Victore.

Hieronymus.

Hieronymus Cardanus.

Hieronymus Lauretus.

Hypocrates.

I

IAcobus à Vitriaco.

Iacobus de Paz.

Iacobus Ianssonius.

lacobus Pamelius.

loannes à lesu Maria.

loannes Bochius.

Ioannes Carthagena.

loannes Climachus.

loannes Gerson.

loannes Iunior.

loannes Lorinus.

Ioannes Niess.

Isidorus Clarius.

Isidotus Hifpalensis.

lus Ciuile.

lustinianus Imperator.

lustinus Martyr.

lustus Lipsius.

lustus Orgelitanus.

Iuuenalis.

L

LActantius.

Laurentius Beyerlinck.

Laurentius Iustinianus.

Laurentius Surius.

Leo Magnus.

Lucianus.

Lucretius.

Ludolphus Carthusianus.

Ludouicus Blosius.

Ludouicus Granatensis,

Ludouicus de Ponte.

M

MAcharius

Macrobius

Marcus Eremita.

Marsilius Ficinus.

Martinus Delrio.

Matthiolus.

Maximus Taurinensis.

Mechtildis.

Michael Gislerius.

Missale Romanum.

N

NIcephorus.

Nicolaus Lyranus.

O

ORigenes.

Ouidius.

P

PAcianus.

Paraphrasis Chaldaea.

Paschasius Radbertus.

Paulinus.

Persius Poëta.

Petronius Arbiter.

Petrus Berchorius.

Petrus Chrysologus.

Petrus de Valderama.

Philo Carpatius.

Philo Iudaeus.

Piërius Valerius.

Plato. Plautus.

Plinius. Plutarchus.

Prosper.

Prudentius. Psellus.

Q

QVintus Curtius.

R

RAbanus Maurus.

Radulphus.

Raimundus Capuanus.

Remigius.

Richardus de S. Victore.

Robertus Bellarminus.

Ruffinus.

Rupertus Tuitiensie.

S

SAlonius.

Sebastianus Barradius,

Sedulius.

Seneca Philosophus.

Seneca Tragicus.

Septuaginta Interpretes.

Sozomenus. Strabo.

T

TErtullianus.

Theodoretus.

Theophrastus.

Theophylactus. Theresia.

Titus Bostrensis.

Titus Liuius.

Thomas Aquinas.

Thomas Bozius.

Thomas Cantipratanus.

Thomas à Kempis.

Thomas Stapletonus.

V

VAlerius Maximus.

Varro.

Vatablus.

Venantius Fortunatus.

Virgilius. Vitae Patrum.

X

XAntes Pagninus.

FINIS.

Laetetvr cor qvaerentivm Dominvm.

Psalmo 104. 3.

Scholae Cordis Liber Primvs. Praeuia ad Doctrinam Cordis introductio.

Lectio Prima. Argumentum huius Scholae.

CORDI tuo, Lector Cordate, Gymnasium Cordis aperimus; in quo de Cordetuo, ad Cor tuum loquimur. Quidquid enim hoc qualicumque Opusculo pertractatur, eò potissimùm spectat, vt quale Cor hominis esse, quomodo ad Deum dirigi, illi aptari, eidemq́ue, vniri debeat, edoceamus. Multi enim multa sciunt, & seipsos nesciunt: Corpus curant, & Cor negligunt. Et tamen nihil tam nobis Cordi esse debet,

Prouerb.4.23.quàm ipsum Cor nostrum, à quo vitae procedit. Caloris ac spirituum vitalium, sine quibus nec motus, nec sensuum functio obiri potest, officina & scaturigo est Lib. de anima cap.2. Cor. Quare Heraclitus, vt asserit Aristoteles sentiebat animam esse calidam exhalationem semper è Corde fluentem. Quam sententiam etiam sacra Scriptura expressit,Sapient. 2.2. cum ait: Sermo scintilla ad commouendum Cor nostrum, quâ extinctâ cinis erit Corpus nostrum, & Spiritus diffundetur tamquam mollis aër. Quod ita exponit Ianssenius: Vita nostra nihil aliud est, quàm igniculus viuax in Corde nostro, quod cùm mouetur à se emittit iaculaturq́ue scintillas, (verba scilicet quae loquimur) & sumum, nempe spirationem: non secus atque ignis

motus eadem euomit. Proinde quemadmodum ignis, cùm scintillae deficiunt, redigitur in cineres: ita vbi desinit in nobis sermo, & Cordis motus; Corpus etiam nostrum in cinerem abit. Totius igitur Corporis conseruatio à Corde pendet. Sed & in Anima eodem modo agitur: habet enim ipsa spirituale quod dam Cor à quo ipsius vita, non minus quàm CorporisChrist. à Castro in Sap. à Corde materiali procedit. Nam Spiritus Sanctus diuini caloris officinam in Corde nostro constituit; vnde ait

Apostolus: Charitas Dei diffusa est inRom. 5. 5.Cordibvs nostris per Spiritum Sanctum, qui datus est nobis. Ex hoc autem fonte in omnes humanas actiones deriuatur calor spiritualis; qui tamquam scintilla quaedam emicat in verbis, in factis, in cogitationibus. Extincta verò charitatis scintillâ. Anima prorsus friget, & omnes actiones viuaci calore destituuntur; itaque Anima ipsa, laefo eius Corde, vitâ gratiae priuatur. Quare quod in caelestibus illis orbibus est primum mobile; quod in vniuerso hoc, Sol; quod in plantis, radix quod in circulo, centrum; quod in Paradiso fuit fonsGenes.2. 10. ille qui irrigabat vniuersam faciem terrae; hoc in homine est Cor, à quo omnis lux, omnis calor, omnis motus, omniumq́ue operationum principium in reliqua membra deriuatur. Ex quibus liquidò iam apparere potest quàm necessaria sit huius Scholae Doctrina; quae omnia illa tradit, & explicat; quibus Cordis vita conseruari, & custodiri queat. Hinc quale vniuscuiusque Cor est, talis & ipse est. Superbus, Cor habet elatum; Humilis, depressum; Durus, lapideum; Compatiens, emollitum; Benignus, mansuetum. Qui fraudes dolosq́ue meditatur, duplici Corde est: Sincerus & verax, simplici. Ambi-

tiosi Cor vanum est; Voluptuarij graue: deniq; in brutum homo migrat, si ei Cor bruti inseratur; Pecus in hominem transit, si ei Cor humanum addatur. Optimo id exemplo sacra confirmat Scriptura: Nabuchodonosorem regem voluit Deus fieri beftiam, & inter illas velut vnam ex illisDan.6. 13. agere, ideòque iussit: Cor eius ab humano commutetur, & Cor ferae detur ei. Sed voluit bonus Deus vt haec bestia denuò in hominem mutaretur: factum est, & super pedes suos quasi homo stetit, & Cor hominis datum est ei. Ecce mutato Corde, mutatus & homo est. Magna igitur solicitudo Cordi nostro adhibenda est, ne in belluinum fortè degeneret; quotidieq́ue haec Schola frequentanda, quae Cordis directionem docet.Isidorus lib. II. Ety. c. I. Pierius Hierogli. lib. 41. Cordi, quod à cura sic dictum Isidorus tradit, diligentissima adhibenda est cura, si totos nos saluos velimus. Fuit id Romanis, & AEgyptijs in primis Cordi;apud hos enim bulla è collo in pectus dependere solebat, quo significabant; verba, quae ore proferebant, Cordi respondere oportere. Apud Romanos, vt Pierius exMacrob. lib. Saturn. 6. Macrobio refert, bulla Cordis effigiem habebat, eratq́ue pueritiae; ornamentum; quo indicabatur ingenuis pueris, se tum

demùm homines futuros cogitarent, si Corde praestarent. Quòd si Gentiles hae nationes tantam Cordis curam habendam putauerint, vt eam externo symbolo ab ipsa infantia pueris commendare voluerint; quid non deceat Christianos, qui certissimâ fide credunt Christum Dominum eâ gratiâ de caelis in terram descendisse, hominem assumpsisse, vt ijs Cordis Scholam aperiret, in qua ab eo discerent mites esse, & humiles Corde?Matth. II. 29.Quinimmò ideò Sanguinem suum fudisse, vt illo Corda nostra lauaret, atque emundaret? Ideò vt cum S. Iob loquar, viriIob. 34. 10. Cordati audite me; & nolite abijcere Doctrinam Scholae huius: sed diligenter auscultantes, ponite eam in Cordibvs vestris.

Lectio II Instituti nostri ratio.

CVm ad cuiuscumque tractationis materiam ritè intelligendam, non parùm conducat totius Operis formam, & structuram agnosecre; opportunum fuerit in huius Libri fronte non-

nihil de eius syntaxi, methodo, ac scopo praefari: ne quid Lectorem remorari possit.

Et primus quidem hic Cardiogogiae nostrae Liber, apparatum quemdam ad reliquos, & Prolegomena exhibet; quibus de ipso Corde, eiusq́ue, vt vocant, Principali, de Scholae Cordis Magistro, Discipulis, excellentiâ, amplitudine, pręrogatiuis, similibusq́ue; tractatur. Sequentibus deinde tribus Libris Doctrinam eam, quae ad Cordis directionem pertinet, expendimus: in qua explicanda primùm varias, quae de humano Corde in Sacris litteris habentur sententias, in certas Classes ac titulos Ordine quodam digessimus: singula deinde lemmata copiosiùs expendentes, SS. in primis Patrum, aliorumq́ue cuiuscumque ordinis Scriptorum verbis illustramus. Cùm enim vix quidquam dici possit, quin dictum iam illud sit priùs; placuit ipsos Auctores suis verbis loquentes potiùs audire, quàm rudi nostro stylo eorum conceptus Lectoribus repraesentare. Habent enim SS.Patres, veteresq́ue Scriptores plurimum roboris, auctoritatis, atque elegantiae, quibus animus hominis efficacissimè conuincitur.

Secvndo, tametsi ea quae ad singulos titulos attulimus, per modum considera-

tionum ferè tradiderimus; placuit tamen Lectionum potiùs, quàm Meditationum nomine insignire: cùm quòd Scholae nomine id magis congruere videretur: tum vt varij Auctores, (qui passim in hoc Opusculo citantur, interq́ue illos subinde etiam Poëtae, Ethniciq́ue Scriptores) meliùs suâ phrasi loquerentur: quod Meditationum forma non ita commodè forsitan admisisset.

Lectionibvs porrò singulis Distichon vnum praefiximus: vt ita rei summam breuissimè, & non sine aliquâ voluptate exhiberemus. Ipse enim carminum flexus & numerus, vt animum allicit, sic memoriae firmiùs haeret, variâque iucunditate mentem permulcens, facit ne penè vmquam ea, quae rectè percipit, obliuiscatur. Quare non malè quidam censuerunt, Poësin adolescentis animi nutricem & alumnam vocandam. Cùm verò ea sit inter PoësinAnton. Posseuin. bilblioth. select. lib. 17. & Picturam socletas, vt quod illa verbis, tropis, alijsq́ue dictionum luminibus praestat; haec coloribus, lineamentis, atque vmbris repreaesentare conetur: vtraque item, quidquid in quouis genere praestantissimum reperit, id è multis in vnum, quod sibi proposuerit, transferat; vt non tam à Personis, aut à natura discere, quàm potiùs his leges praescribere videatur:

Non leue operae pretium me facturum arbitratus sum, si geminas has sorores in hoc Opusculo vtcumque coniungerem: & quae breuibus istis, Distichis comprehenduntur, eadem etiam Iconibus expressa oculis obiicerem. Vt ita vtilitati sancta quaedam ac salutaris voluptas, quae ex Imaginum aspectu capi posset, sociaretur. Habent siquidem pictae Imagines, praeter delectationem quam adferunt, quamdam energiam ad hominum Corda suauiter permouenda. Verissimum enim est quod Venusinus vates olim cecinit:

Horat.Segniùs irritant animos demissa per aurem,

Quàm quae sunt oculis subiecta fidelibus, & quae Ipse sibi tradet spectator.

Auguft. Ep. 119.Cui quidem consentiens Hipponensis Praesul, ait: quòd ipse animi motus, quàm diu rebus adhuc terrenis implicatur, pigriùs inflammatur; si verò feratur ad similitudines corporales, & inde ad spiritualia, quae illis similitudinibus figurantur, ipso quasi transitu vegetatur; & tamquam in facula ignis agitatus accenditur, & ardentiore dilectione rapitur ad requiem & quietem. Haec Augustinus.

Vtigitur compendio dicam, Scopus mihi in hoc Opere non alius fuit; quàm Imaginibus, oculos; versibus, aures; ipsis

denique Lectionibus, animum & Cor oblectare, instruere, & permouere. Id verò aslecutusne sim, aliorum esto iudicium. Equidem affirmare non verebor, me afflictâ ferè valetudine hoc, quidquid est Libri, vni Confratrum meorum properè admodum, ideoq́ue (vt ingenuè agnosco) minus prosperè, dictasse; & iam exaratum vix ipse mihi satisfacere potuisse: vt proinde leuiùs omninò laturus sim, si aliorum exactissimo iudicio non vsquequaque probetur. Stylo enim hîc vsus sum planè vulgari ac obuio, & verè cum S. Prospero dicere mihi licebit: DeS. Prosp. accuratione dictionis elaboratae non satago; nec mihi pudori est, si disputatio mea, quae fortè probatur in rebus, aliquos inanium verborum sectatores horrore incomptae Orationis offendat. Nam si Demosthenes clarissimus Oratorum, negauit in eo positas esse fortunas Graeciae hoc an illo verbo vsus esset: quantò magis nos verba negligere debemus, qui sermonis vtilitatem potissimùm spectamus? Neque admodum erubesco, quòd ex varijs Auctorum, quos adfero, verbis, polymita existat Orationis nostrae vestis: quia praesens Opus (vt de suo aiebat Macrobius) non eloquentiaeMacrob. lib. I. Saturn. c. 5. ostentationem; sed noscendorum &

agendorum congeriem pollicetur. Et boni consulat Lector oportet, si praecepta morum, modò meis non obscurè, modò ipsis antiquorum & recentium verbis recognoscat, prout quaeque se vel enarranda, vel referenda suggesserint.

Lectio III. Quid Cordis nomine significetur.

QVandoqvidem continuus nobis de Corde futurus sit sermo, rationi omninò consentaneum videtur, vt varias, quas in sacra Scriptura habet significationes, hîc aperiamus.

Primo autem significat notissimam illam in animalibus partem, quae in medio iuxta pulmones sita est, vt per ipsum vita toti corpori vndique subministretur: & vt sptritus vitalis, velut à centro, ad membrorum circumferentiam deferatur. Est autem Cor membrorum omnium nobilissimum primum quod Natura format; praecipuum inter viscera, & vitae ipsius sedes; arteriarum & caloris natiui, quo animal regitur, quasi fons quidam & domicilium.

Secvndo, desumptâ hinc similitudine, Cor medium locum significat; sic Cor Maris, est profunditas illius: & Cor terrae, centrum. Ita Ionas ad Dominum clamat: Et proiecisti me in profundum in CordeIon. 2. 4. Matth. 12. 40. Maris. Et Christus Dominus: Sicut fuit Ionas in ventre Ceti; sic erit Filius hominis in Corde terrae tribus diebus, & tribus noctibus. Vbi Cor terrae pro limbo Patrum accipitur, in quem Christus post mortem descendit. Is autem est circa infernum & circa centrum mundi, de quo D. Hieronymus ait: Sicut Cor est in medioHieron. animalis; ita infernus in medio terrae esse perhibetur.

Tertio, significat Cor omnia interiora Corporis, id est viscera; vt Psalmo 21.Psal. 21. 15. Factum est Cor meum tamquam cera liquescens in medio ventris mei. Et: GladiusPsal. 36. 15. eorum intret in Corda ipsorum. Et Oseae 13. vbi nos legimus, dirumpam interioraOseae. 13. 8. iecoris eorum; in Hebraeo est, interiora Cordis eorum.

Qvarto, Cor ipsam Animam significat, vnde Psalmista ait: Cor meum, &Ps. 83. 3. caro mea exultauerunt in Deum viuum; id est, Anima & Corpus gaudio gestierunt in Deo suo. Sic etiam accipitur illud Ieremiae: Laua à malitia Cor tuum.Ier. 4.14

Qvinto, mentem quoque significat,Oseae 7. 10. vt apud Prophetam: Et factus est Ephrem quasi columba seducta non habens Cor; id est, factus est demens, stolidus & amcns. EtIer. 5. 21. alius Propheta: Audi popule stulte, qui non habes Cor. Sic etiam intelligitur illud3. Reg. 3. 9. in Oratione Salomonis: Dabis ergo seruo tuo Cor docile, vt populum tuum iudicare possit. Similiter illud SaluatorisMatt. 5. 8. intelligi potest: Beati mundo Corde,, quoniam ipsi Deum videbunt. Atque illudPs. 23. 4. Psalmistae: Innocens manibus, & mundo Corde. Et à Corde pro mente dicti sunt vecordes socordes, & excordes. EtCicero I. Tusc. Hiron. contrà, Cordati, vt Auctor est Cicero. Et Nasica ille Sapiens dictus est Corcvlvm. Et S. Hieronymus in Matth. scribens nomen Lebbaei quod à Cordededucitur, Corcvlum interpretatur.

Sexto, accipitur aliquando pro iudicio & intellectu; vt apud eumdem Psalmographum:Ps. 39. 13 Cor meum dereliquit me. EtRom. 1. 21. apud D. Paulum Obscuratum est insipiensEphes. 1. 18. Cor eorum. Iterumq́ue: Deus det vobis illuminatos oculos Cordis vestri, vt sciatis quae sit spes vocationis vestrae. Cui affinis est significatio ea, quâ Cor sententiam significat. Cor enim conuertiPs. 104. 25. dicitur, cùm sententia mutatur: Conuertit

Cor eorum, vt odirent populum eius. Et 3.Regum l8. Et tu conuertisti Cor eorum3. Reg. 18. 37. iterùm. Vnde de non mutaturo sententiam dicitur: Confirmatum est CorPs. 111. 8. eius, non commouebitur. Ponere autem Cor in aliqua re, vel ponere aliquid in Corde, aut superIsa. 47. 7 Cor, idem est quòd diligenter metitari, considerare, & recogitare Isaiae 47. Non posuisti haec super Cor tuum. nec recordata es novissimi tui. Et Ezechielis 40. Fili hominis videEzech. 40. 4. oculis tuis, auribus tuis audi, & pone Cor tuum in omnia quae ostendam tibi. Et Aggaei I. Ponite Corda vestra superAggaei. 1. 5. vias vestras.

Septimo, Cor pro voluntate saepissimè ponitur, vnde dicimus desideria Cordis: atque ita accipitur cùm Dauid ait:Ps. 56. 8. Paratum Cor meum Deus. Et cùm de Dauide Dominus ait: Inueni Dauid filiumAct. 13. 22. Iesse, virum secundùm Cor meum. Et Samuel: Quaesiuit Dominus virumI. Reg. 13. 14. iuxta Cor suum. Ita intelligendum est praeceptum Domini: Diliges DominumMatth. 22. 37. Deum tuum ex toto Corde tuo. Atque ita intelligendus est Christus, cùm dixit: Quòd omne extrinsecus introiens in hominem, non possit eum coinquinare: quia non intrat in Cor eius. Nihil enim ho-

minem coram Deo abominabilem & coinquinatum facit, nisi peccatum. Peccatum autem nisi sit voluntarium, peccati rationem non habet. Sic quoque accipitur illud Ecclesiastici: Cor ingrediens duas vias, non habebit successus; hoc est, voluntas propensa ad vitia, eaq́ue amplectens, virtutem singens, & scelera honestatis specie tegens, ambulans coram Deo per viam flagitiorum, & coram hominibus per viam virtutum infelicem habebit successum. Externi quoque Scriptores in eadem significatione Cor accipiunt, cùm aiunt aliquid alicui Cordi esse, vt Virgilius:

cui carmina semper

Et cytharae Cordi numerisq́ue intendere neruos.

Atqve hae sunt potissimae Cordis significationes in sensu literali: Mysticas enim hîc praeterimus, quas magnâ copiâ haurire licet ex Silua Allegoriarum nostri Hieronymi Laureti.

Lectio IV. Quid sit Principale Cordis.

NOn infrequens apud SS.Patres loquendi forma est, vt principem animae partem, Principale Cordis appellent: quod Platonici τὸ Η'γεμονικὸν nominare soliti sunt; de quo Cicero ait: Principatum autem dico, quodCicero lib. 2. de Nat. Deor. Graeci Η'γεμονικὸν vocant: quo nihil quoquo in genere nec potest, nec debet esse praestantius. Tertullianus verò idé definiens ait: esse summum in Anima gradum vitalem & sapientialem. Idipsum verò S. Hieronymus contra Iouinianum scribens, Principale Cordis vocat: Fratruelis,Lib. I. cap. 17. inquit, meus, mihi, & ego illi, in medio vberum meorum conmorabitur; in Principali Cordis, vbi sermo Dei habet hospitium. Et ante eum Origenes ex eiusdem Sancti Hieronymi interpretatione: Quis, inquit, ita beatus, vt habeat hospitemHomil. 2. in Cant. in Principali Cordis in medio vberum in pectore suo sermonem Dei, Didymus verò in Libris de SpirituLib. 3.

Sancto eâdem voce vtitur, quam etiam Adytum Cordis appellat Respondendum inquit, ad id quod scriptum est: Quare impleuit Satanas Cor tuum? quòd Satanas mentem alicuius, & Principale Cordis impleat, non ingrediens in eum, & in sensum eius; atque vt ita dicam, Adytum Cordis introiens; (siquidem haec potestas solius est Trinitatis) sed quasi callidus quidam, & nequam, ac fallax, fraudulentusq́ue deceptor, in eos animam humanam malitiae affectus trahit per cogitationes & incentiua vitiorum, quibus ipse plenus est. Ita Didymus. Quem imitatusHomil. 43. in Cant. Collat. 7. cap. 12. videtur Sanctus Bernardus, qui Principale Pectoris, & Adytum Pectoris interpretatur id, quod Sponsa dicit: Inter vbera mea commorabitur. Cassianus quoque ita loquitur cùm Domini verba, quibus Diabolo praecepit, vt animam Sancti lob custodiret ita explicat Tantum modò eum amentem non facias, debilitato animae domicilio, & intellectu inuafo, aut rationis organo, per quam eum tibi resistere necesse est, sauciato: neque obruas intellectum ac sapientiam resistentis, Principale scilicet Cordis eius tuo pondere praesocans. Quid autem sit Cordis Principale explicat Origenes: Potest,

inquit, intra se agere pars illa, quae in eoHom. 9. in Exod. est pretiosissima omnium, quod quidam Principale Cordis appellant, alij rationalem sensum, aut intellectualem substantiam vel quomodocumque appellari potest in nobis, portio nostri illa, per quam capaces esse possimus Dei. Et S. AugustinusLib. de side & symb. c. 10. ait: Principale nostrum, nempe partem Animae rationalem Spiritum dici. Mensigitur ac Spiritus, Principale Cordis appellatur. Verùm vlteriùs quaeritur, quo in loco sedem habeat? Philosophi enim hîc in varias & monstrosas opiniones abierunt, quas recenset & explodit Tertullianus: qui & Η'γεμονικὸν esse,Lib. de anima cap. 15. & certo in Corpus recessu ei locum consecratum, ex compluribus Scripturis probat. Si enim, ait, scrutatorem & DispectoremSap. 1. 6. CordisDeum legimus: si etiam Prophetes eius occulta Cordis traducendo probatur:Prov. 23 si Deus ipse recogitatus Cordis inPs. 138. populo praeuenit. Quid cogitatis in CordibvsMat. 9. 4. vestris nequam! Si & Dauid Cor mundum conde in me Deus. EtPs. 50. 12 Paulus Corde, ait, credi in iustitiam.Rom. 10. 10. Et Ioannes: Corde, ait, suo vnumquemqueI. Ioan. 3. 20. reprehendi. Si Postremò, qui viderit feminam ad concupiscendum, iam adulterauitMatt. 5. 28. in Corde: Simul vtrumque dilu-

cet, & esse Principale in Anima, quòd intentio diuina conueniat, id est vim sapientialem atque vitalem: quod enim sapit, viuidum est; & in eo thesauro Corporis haberi, ad quem Deus respicit. EademLib. de resurrect. Carn. c. 15. docet de resurrectione Carnis: cui etiam confentiunt, vt Pamelius annotauit, Philo Iudaeus, Opusculo de eo quòd deterius potiori insidietur. B. Hieronymus, libro secundo super Matthaeum, capite decimoquarto. Theodoretus, sermone tertio de Prouidentia. Gregorius Nyssenus, Oratione prima de Resurrectione Christi. SolusLib. de opis. Dei cap. 16. Lactantius dubium relinquit, an in Corde, an verò in cerebro sit sedes mentis. Et in posterius hoc magis inclinat. Verùm Sanctus Hieronymus eum refutat; ad Fabiolam enim scribens, ait: Quaeritur vbi sit Animae Principale Plato in cerebro,Mat. 5. 8 Christus monstrat in Corde Beati mundo Corde quoniam ipsi Deum vide bunt. Et, de Corde procedunt cogitationesSerm. 11 in Psal. 118. malae. Hinc quoque Sanctus Ambrosius ait: Cor tuum cogitationum tuarum est scaturigo. In eadem sententia est Aristoteles libro de sensu & sensibili,Alard. ad col. 7. Cas. c. 12 vt annotauit quoque Alardus Gazaeus; & Lucretius qui libro tertio ita cecinit:

Consilium, quod nos animum, mentemq́ue vocamus;

Idq́ue situm media regione in pectoris haeret.

Atqve haec quidem eâ gratiâ à nobis allata sunt, vt humani Cordis dignitatem, & singularem eam, quâ alijs membris praecellit, eminentiam ostenderemus. Nam etsi Anima sit tota in toto corpore, & tota in singulis eius partibus; in Corde tamen, velut in Arce quadam, & regali Solio, principem locum sibi consecratum habet. Nihil proinde mirum est, si cogitare, reminisci, velle desiderare, aliaq́ue similia, quae superiore capite attullimus, ipsi Cordi tribuantur: licet enim Anima per suas potentias istos actus eliciat; tamen, quia in Corde praecipuè residet ideò Cordi rectè asscribuntur. Ex quo capite & Cor nostrum, & Doctrinam illam, quâ illud ad omnem perfectionem instruitur, magni facere, atque aestimare debemus.

Lectio V. Scholae Cordis Encyclopaedia.

DIgnitas huius Scholae ex eo capite cum primus elucet, quòd non angustis vnius scientiae limitibus eius Doctrina comprehendatur, sed latissimè per omnes ferè artes euagetur. Non enim triuialis haec Schola, sed amplissima quaedam Academia censenda est: in qua Encycliâ Doctrinarum omnium disciplinâ Cor instruitur. Apparere id facilè poterit ex singulis propemodum Lectionibus: verùm vt tam Lectori voluptatem, quàm Scholae nostrae commendationem ad feramus, non inutile fuerit, Encyclopaediam hanc breuitur explicare.

Ordior à Grammatica, quae tres huius nominis, Cor, literas ex spiritualium quorumdam Doctorum sensu ita explicat, vt sit; Custodia omnium rerum: vel, vt alijs placet; Cubiculum Omnipotentis Regis.

Lib. II. Ety. c. 1.Etymologia verò Cordis, ex Isidori mente, deducitur à cura, quòd omni curâ custodiendum sit, in eo omnis sollici-

tudo & scientiae causa maneat. Hîc porro docetur anima declinare Cor vanum, graue, insatiabile, durum. Comparare verò Cor contritum & humiliatum, Cor mundum & rectum, in quo Deus velut in tabula legem suam scribat. Traditur hîc etiam Cor nomen esse simplex, non compositum; quia diuide omninò nequit: vult enim Deus totum Cor sibi dari.

Optima verò Cordis syntaxis est, si construatur cum his verbis; dare, sacrificare, custodire, vigilare, vnire, & à solo nomine & numine Dei regatur.

Qvod Poesin spectat, non malè obseruatum, Cor ideò ancipitem esse syllabam, & modò produci, modò corripi posse, vt denotaretur Cor nostrumad prospera & aduersa indifferens esse debere, aptumq́ue vt quouis loco à Deo collocetur. Siue enim illud in camino tribulationis malleo aduersitatis, velut laminam quamdam, crebris ictibus longiùs producat, cum Dauide respondere debet: Paratum CorPs. 56. 8. meum Deus: siue illud corripiat & reprehendat; itidem respondere debet: Paratum Cor meum.

Qvid verò de Rhetorica & Dialectica dicemus, cùm Cardiogogus noster non in persuasibilibus humanae sa-I. Cor. 2. 4.

pientiae verbis, sed intùs in Corde sine strepitu verborum multò copiosiùs dicat quouis Demosthene aut Cicerone? multò efficaciùs Cor coniuncat, quàm acutissimi Philosophi syllogismis & argumentis?Greg. li. II. Mor. cap. 5. Nam vt rectem dixit Gregorius: Mutum est omne os quod loquitur, si Deus interiùs in Corde non clamet: qui etiam aspirat verba, quae audiuntur.

Iam verò vt ad Mathematicas disciplinas descendamus, Arithmetica docet Deum, sicuti vnus est, ita vnicae colombae suae vnum Cor desiderare. DisplicentPs. 11. 3. enim ei qui in Corde & Corde loquuntur: qui duplices sunt animo, & multicordes. Diligit verò simplicatem, & vnitatem Cordis. Rectem ait Augustinus:August. Sicut omnia ad vno in multa processerunt: sic cuncta quae ad illud vnum redire conantur, necesse est exuere multitudinem: feliciter ergo Anima non diligit, donec ad vnum & summum bonum per amoris desiderium se conuertat. Hanc porrò Cordis monadem adeò Deus amat, vt cùm in amante & amato duo sint Corda velit ea in vnum coïre, & colliquescere. Ternarius verò numerus in litera huius vocabuli Cor apparens, ejusdem perfectionem designat. Perfectissimus enim nume-

rorum ternarius censetur; quia in se vnitatem & numerum complectitur: cui & hoc contigit, vt inter duo summa, mediumMacrob. I. de som. Scip. Georg. vem. cat. I. to. 3. c. 2. quo vinceretur acciperet. In numero enim ternario est principium, medium, & finis: vnde tria sunt omnia. Quamobrem Aristoteles affirmauit: nihil perfectum esse nisi Trinitatem. Quia igitur

Numero Deus impare gaudet;Arist. lib. I. de cael. & mundo c. 1.

Cor humanum, ternis atque imparibus descriptum literis, illi in primis charum est.

In eâdem ferè consideratione haeret Geometria; quae Pyramidis formam sua figura Cor referre, ac triangulare esse expendit, atque hinc concludit, non nisi trigono illud impleri posse. Tantam enim nobis Deus Optimus Maximus contulit Cordis latitudinem, vt toto mundo repleri nequeat. Sola enim est sanctissima Trinitas, quae adaequetè totam Cordis amplitudinem suâ maiestate occupet. Omitto alios considerare inueniri in voce Cor

Dimidium spherae, sheram, cum principe

Romae.

Astrologia verò ad sidera Cor euehens, illud sursum tendere, in caelum scandere, & in Deo quiescere facit. Scalam

verò, & ascensiones, quibus gradatim tam sublime nititur in Corde disponit; quinimmò quod in caelo est Sol, hoc in Corpore humano est Cor scilicet, fons lucis & vitae. Vnde Stoïci mundum arbitrantes esse animal magnum, sensu & ratione praeditum, Solem propriè Cor mundi esseTract. de facie in orb. Lun. censebant. Hinc Plutarchus ait: Stellae sunt oculi lucentes in facie vniuersi; Sol vi praeditus Cordis, vt hoc sanguinem & Spiritum, sic Sol diffundit ex se vegetantem calorem & lucem. Terrâ & Mari Mundus quasi ventre & vesicâ vtitur. Luna, inter Solem & terram, vt inter Cor & ventrem, velut iecur, aut aliud molle viscusS. Anton. I. par. Sum. theolog. tit. 4. c. 13. est. Habet quoque Cor magnam cum ipso caelo similitudinem: vt enim caelum numquam quiescit; ita continuò Cor mouetur: & sicuti cessante motu caelorum, motus generationis & corruptionis, atque etiam alterationis omninò cessaret; ita quoque si Cordis motus intermitteretur, vita animalis desiceret. Eadem quoque est ratio de interiori Corde Animae, siue voluntate; quae itidem quietis est expers, & suo imperio omnes alias potentias mouet: atque ita primo mobili aptè comparari potest. Quemadmodum enim illud suo motu omnes inferiores orbes rapit: ita Cor

& voluntas, omnibus alijs facultatibus imperant, easq́ue suo nutu mouent.

Qvam suauis verò est ac sonora Cordis Mvsica! quae concordi harmoniâ dulcissimè sonat in auribus diuinae maiestatis. Mutae enim sunt omnes Mvsicorvm voces, nisi Spiritu Cordis animentur. Nam vt quidam dixit:

Non vox, sed votum, non Mvsica chordula,

sed Cor;

Non clamor, sed amor psallit in aure Dei.

Hinc spiritualis Phonascus nos admonet: Impleamini Spiritu Sancto, loquentesEphes. 5. 19. vobismetipsis in Psalmis, & Hymnis, & canticis spiritualibus; cantantes & psallentes in Cordibvs vestris Domino.

Fecit id sanctissima Virgo Caecilia, quaeBreuiar. Rom. cantantibus Organis soli Deo decantabat: Fiat Cor meum & Corpus meum immaculatum. Canticum hoc nouum (vt ait ParisiensisIoan. Gerson 3. par. tract. 2. de Cant. Cancellarius) rationabiliter appellatur Canticordum, id est, Canticum Cordis, vel Cordivm. Suum quippe subiectum, suum instrumentum, sua chorda, quae dicitur à Corde, suus auditus, sua vox, suum os, sua modulatio est introrsùs, vel in Corde mentis, vel in mente Cordis. Has verò Cordis modulationes, etiam tacente voce, solus Deus audit & intelligit;

vnde Moysi nulla verba proferenti, dixit:Exod. 14. 15. Cur clamas ad me. Clamabat enim Corde, qui tacebat ore. Hunc verò clamorem, & incensum Cordis desiderium percipiebat Dominus, de quo PsalmistaPs. 10. 17. canit: Desiderium pauperum exaudiuit Dominus; praeparationem Cordis eorum audiuit auris tua. Quis melior, quaeso, concentus auribus percipi possit, quàm si Cor & voluntas nostra velut Bassus quidam, aequabili tenore respondeat Superiori; Cordi, scilicet & voluntatiHiron. Card. lib. 8. de subtilit. Dei? Scribit Cardanus: si duae testudines aequali sono temperentur, alteriq́ue earum stramen imponatur, eum dem eam prorsus sonum, sine vllo attactu, edituram, quae in altera manu pulsata resonat. Quid quaeso hoc est aliud, quàm dulcisona illa symphonia diuini & humani Cordis? Hoc enim si cum illo per omnia consentiat, qualemcumque sonum diuinae voluntatis audierit, eumdem statim repraesentabit, & aequali prorsus voce respondebit. Nouerat hanc Musicam IudasI. Mach. 3. 60. Machabaeus, qui dicebat: Sicut fuerit voluntas in caelo, sic siat. NoueratIob. 1. 21 & Sanctus Iob, qui aerumnis planè obsitus, laetus decantabat: Dominus dedit, Dominus abstulit; sicut Domino pla-

cuit, ita factum est: sit nomen Domini benedictum.

Lectio VI. De alijs scientijs quae in hac Schola explicantur.

PRaeter septem illas, quas vocant Artes liberales, quas in hac Schola explicari iam vidimus, superiores etiam scientias, Ethicam, Physicam, Medicinam, Iurisprudentiam, Theologiam, & quasdam etiam Mechanicas Artes suo ambitu dem Schola complectitur. Quod breuiter Lectione hâc declarabimus.

Et quidem Moralem Philosophiam hîc tradi, nihil opus est demonstrare: cùm omnia penè, quae hoc Opusculo explicantur, Ethicen sapiant, & ad mores componendos referantur.

Quam multa verò ex Midicina petita de Cordis situ naturali, figurâ, & colore, de praecordijs, alijsq́ue hîc inseruntur? Quid quòd ea quae de carnali Corde Hippocrates, Galenus, & post eos tota Medicorum Schola tradunt, illa ipsa

in voluntatem nostram (quae Animae Corest) aptissimè conuenire demonstrentur?Cornel. in c. 36. Ezech.Sicut enim Cor est officina Spirituum, quos toti Corpori subministrat, per eosq́ue est principium & causa omnis motus, & actionis animalis: ita voluntas est officina virtutis & vitij, meriti & demeriti, omnisq́ue actionis bonae vel malae.

Tradvnt Physici quatuor partes esse vitales, quibus maximè vita constat, & conseruatur; Cor, Cerebrum, Hepar, Pulmonem. Cor enim calorem & Spiritus Corpori subministrat; Hepar sanguinem, quo Corpus nutritur; Cerebrum Spiritus animales, quibus sensatio, intellectio, & motio localis conficitur; Pulmo quasi follis, Cordi dat refrigerium. Ita vita spiritalis constat rectâ voluntate, quasi Corde; prudentiâ, quasi cerebro; iustitiâ, quasi Hepate, sanguinis decorisq́ue effectore; continentiâ, quasi pulmone, affectus moderante, & refrigerante.

Ne quid verò spiritualis Medicinae desit; Cor graue hîc alleuiatur, durum emollitur, superbum & vanum deprimitur, & compungitur; denique à malis humoribus Cor expurgandum & euacuandumThren 2. 19. docetur, cùm velut aqua iubetur effundi. Si quae verò tubera, distorsiones, aut vlce-

ra Cordi fortè adnata fuerint, circumcidendum Cor praecipitur, vt sanies effluat. Quid verò pijssimus Animarum nostrarum Medicus Cordinon facit, vt illius valetudinem aut tueatur bonam, aut corrigat malam? In sacro enim sudore suo, aegroto balneum; in Sanguine pretiosissimo, sordido Cordi lauacrum praeparauit. Vino etiam torculari Crucis è sacro latere eius expresso, Cor hominis laetificat: quin & in eodem lateris thalamo, mollissimum Cordis lectulum strauit. Ipse siquidem Medicvs est sanans omnemMatt. 4. 23. languorem & omnem iniquitatem; qui & ad hoc se missum testatur, vt medereturIsa. 61. 1 contritis Corde. Atque haec de Medicinae scientia.

Iam verò si Ivrisprvdentiam, & legum cognitionem adire iuuat; inueniemus in hac Schola exactam tradi iustitiae formam, quae est vnicuique ius suum tribuere. Proinde Cor nostrum non mundo, non carni, non diabolo; sed vni Deo, cui solo iure debetur, totum ita dari mandatur, nulla vt pars, quantumcumque parua alteri cedat. Cor verò sic Deo donatum, aequissimâ lance expenditur, an statutum à legibus diuinis pondus habeat. Quid verò de ipsis legibus dicemus, quas aeter-

2. Cor. 3. 3.nus Legislator digito suo in tabulis Cordis carnalibus inscribit?

De sacra verò Theologia superuacaneum foret, probare illam hoc quoque Opusculo includi, cùm potissimus eius scopus sit auersum à Deo Cor ad eum reducere, iuxta diuinum eius Cor nostrum rectum facere, facere, diuinae illud maiestati in sacrificium offerre, illi Cor vnire, vt in eo tandem felicissimè quiescat. Diuinus verò amor, Scholae huius Gymnasiarcha, Cor illuminat, accendit, sursumq́ue subleuat, vt diuinas affectiones recipere possit; quae omnia ad Theologiam Mysticam spectant. Lubens autem pertranseo, plurima sacrae Scripturae loca & Theologiae arcana hoc Libello recludi.

Neque verò aliae Mechanicae Artes ab hoc Athenaeo prorsus exulant. Agit enim hic caelestis Doctor Negotium Christianum, atque ad spiritualem militiam Cor instruit; siue dum illud instar Fortalitij, & Castri cuiusdam munitissimi, ense diuini amoris tuetur, & velut excubias anteThren. 3. 65. te illud agit; siue dum scuto laboris sui, & vniuersa Passionis suae panoplia Cor protegit aduersus ignita iacula inimici. Habet & Virtruuius hîc suas partes; vt, tamquam optimus Architectus, Cordis domici-

lium construat, quod spatiosissimum fiat Spiritus Sancti habitaculum; in quo, vt Bernardus dixit, spatia & deambulatoriaBernard. serm. 27 in Cant. distinguat, ad opus diuinae maiestatis. Quin & scalas, & ascensiones in Corde disponit, quibus ad caelum Deumq́ue ipsumPs. 83. 6. conscendat. Sed & columna Christi labantem Cordis domum, dum opus est, opportunè fulsit, totum denique aedificium, titulo Crucis inscriptum, Deo dedicat, consecratq́ue. Si pictura animum oblectat, ipsum Cor hîc pro tabula est, aut potiùs pro telâ, in qua acu coronae spineae Dilecti facies depingitur.

Denique nec de re rusticâ, atque agriculturâ diuinus amor Animam instruere neglexit. Vis spiritualem videre Varronem? attende Scholae huius Magistrum velut hortulanum quemdam, nunc aratro Crucis terram Cordis proscindere, mox semina verbi Dei in Cor iacere, deinde Cor irrigare, ac flores colligere. Aliàs Crucis arborem Cordi inserit, mustum torculari Crucis exprimit, quod Cordis vase recipiatur. Totum denique Cordis hortulum spineae coronae sepe circumdat, atque munit. Ex quibus omnibus liquidò patet, amplissimè sese Academiae Cordis disciplinas extendere, &

omnium Artium Encyclopaediam in hoc Gymnasio aliquousque edoceri.

Lectio VII. De Magistro & Discipulis Scholae Cordis.

Ambros. lib. 2. de Virgin.CVm, iuxta Sancti Ambrosij assertionem, primus discendi ardor nobilitas sit Magistri; dignissimum omninò est, vt praecellentiam Magistri huius Scholae accuratiùs expendamus. Non est autem alius Cordis Magister,Ps. 32. 15 quàm ille ipse, qui finxit singillatim CordaPs. 89. 12. hominum; qui scrutatur Corda & renes, omnesq́ue Discipulos suos vult esse eruditos Corde in sapientia. Fingit enim Deus Corda hominum, non tantùm secundùm substantiam; sed etiam secundùmIansson. in prim. expos. Ps. 32. pietatis affectum. Sicut enim Deus Cor mundum creat in homine innouatione iustitiae, sic Cor innouatum singit confirmatione Doctrinae, idq́ue singillatim; quia alteri datur Spiritus sapientiae, alteri scientiae, alteri fidei. Quamuis autem omni tempore divina bonitas hominum Corda salutari instruxerit Doctrinâ, id-

tamen luculentiùs per Vnigenitum Dei Filium Iesum Christum in Nouo praestitit Testamento; ita enim olim de eo promiserat Pater: Et feriam vobiscum pactumIsa. 55. 3. sempiternum, misericordias Dauid fideles. Ecce testem populis dedi eum, Ducem ac Praeceptorem gentibus. Quàm sedulò autem hoc Doctoris munus Messias noster obiturus esset, idem Propheta alibi docet, dicens: Erunt oculi tui videntesIdem 30. 21. Praeceptorem tuum, & aures tuae audient vocem post tergum monentis: haec est via, ambulate in ea. Quis enim non miretur hanc diligentiam? non enim expectat vt Discipuli ad Scholam veniant; sed proteruos & sugitiuos ponè subsequitur, & blandissimè reuocat à via perditionis. Propheticas autem has promissiones in Nouo Testamento adimpletas esse, Apostolus testis est, qui ait: MultifariàmHeb. 1. 1 multisq́ue modis olim Deus loquens Patribus in Prophetis, nouissimè diebus istis locutus est nobis in Filio, quem constituit heredem vniuersorum, per quem fecit & saecula. Quid nobilius hoc Doctore? quem caelestis Pater in monte Thabor ad Magisterium promouit, & hoc ei testimonium dedit: Hic est Filius meus dilectus,Mat. 13. 17. in quo mihi benè complacui, ip-

Baruch. 3. 37.sum audite? Hic, vt Baruch testatur, adinuenit omnem viam disciplinae, & tradidit illam Iacob puero suo, & Israël dilecto suo. Hic ille est Magister, in quo reconditiCol. 2. 3. sunt omnes thesauri sapientiae & scientiae Dei. Hic est, qui docuit sapientiam1. Cor. 2. 8. quamdam caelestem, quam nemo Principum huius saeculi cognouit, quam praedestinauit Deus ante saecula in gloriam nostram.I. Cor. 1. 31. Quis igitur non glorietur in Domino, se talem nactum esse Magistrum? NonPs. 147. 20. enim fecit Deus taliter omni nationi, & iudicia sua non manifestauit eis. Quis hîcDeut. 4. 7. non vsurpet illud: Non est alia natio tam grandis, quae habeat Deos appropinquantes sibi, sicut Deus noster adest cunctis obsecrationibus nostris? Quae est enim alia gens sic inclyta, vt habeat ceremonias, iustaq́ue iudicia, & vniuersam legem? MeritòIoel. 2. 23. igitur hortatur Propheta: Filiae Sion exultate in Domino Deo vestro, qui dedit vobis Doctorem iustitiea. Felices prorsusPsal. 93. 12. Discipuli tali Doctore ac Magistro! Beatus homo, quem tu erudieris Domine. & de lege tua docueris eum! Ex quibus iam facilè videre est, quo honore hic Magister prosequendus, quâ auiditate audiendus, quanto studio & animi propensione illi in omnibus obediendum sit:

quantam deinde diligentiam Discipulos adhibere par sit, vt omnes huius Magistri Lectiones, quas non verbis modò, sed & opere docuit, ediscant, & factis sese didieisse ostendant. Hoc enim est quod benignissimus Magister voluit, cùm dixit: DisciteMatth. 11. 29. à me quia mitis sum, & humilis Corde. Itemq́ue: Si ego laui pedes vestros,Ioan. 13. 14. Dominus & Magister, & vos debetis alter alterius lauare pedes. Exemplum enim dedi vobis, vt quemadmodum ego feci vobis, ita & vos faciatis.

Iam verò quinam sint huius Scholae Discipuli, non admodum difficile explicatu est: omnes enim qui Cor habent, & quibus sanitas Cordis Cordi est, ad hanc Scholam pertinent, quibus Magister noster illud Iob dicere potest: Viri CordatiIob. 34. 10. audite me.

Sed nec illi omninò exclusi sunt qui indigent Corde, aeterna enim Sapientia volens omnes Doctrinae suae participes facere, mittit praecones suos ad moenia ciuitatis, qui clament: Si quis est paruulus, veniatadProuerb. 9. 4. me. Et insipientibus locuta est: Venite, comedite panem meum, & bibite vinum quod miscui vobis. Relinquite infantiam, & viuite; & ambulate per vias prudentiae. Omnis igitur aetas, omnis sexus ad

hanc Scholam inuitatur & admittitur;Ps. 148. 12. Iuuenes, & virgines, senes cum ionioribus, simul in vnum diues & pauper in hocPs. 48. 3. Gymnasio resident: soli illi ab huius Doctrinae participatione secernuntur, qui rebellesIsa. 30. 21. lumini, nec post terga monentem praecepta audire dignantur, sed sponte in deuia & praecipitia ruunt.

Lectio VIII. Quàm suauiter ad Scholam Cordis Magister inuitet.

DVlcissimvs Gymnasiarcha noster non satis habet publicè ludum aperire, omnes passum admittere, illisq́ue absque argento & auro, aut vllo pretio Doctrinam suam communicare; sed tenerrimè etiam omnes Discipulos (quos Filiorum loco habere non dedignatur) ad discendum inuitat & allicit; idq́ue voce am suaui, flexanimâ, vt non nisi à duro & lapideo Corde respui possit.Psal. 54. 22. Molliti siquidem sunt sermones eius super oleum; & ipsi sunt iacula, quibus intima Cordis penetrantur & compunguntur.

Viuus est enim sermo Dei, & efficax,Hebr. 4 12. & penetrabilior omni gladio ancipiti, pertingens vsque ad intima compagnumPs. 118. 130. & medullarum, conuertens Animas, & intellectum dans paruulis. O quàm magna multitudo dulcedinis est in verbis diuini huius Magistri! lac & mel sub lingua eius, & labia illius lilia stillantia MyrrhamClaud. Aquar. in Ps. 44. primam, id est, electam, perfectissimam, insigni odore fragrantem. In lilijs, si colorem spectes, puritatem: si odorem, suauitatem: si aureas intùs virgulas, diuinitatem intellige. Perinde est igitur ac si dicat: Verba quae Sponsus meus profert, omni candore ac puritate conspicua sunt, omnimodis odoribus, ac suauitatibus referta: denique talia, qualia esse decet quae ab homine-Deo proferuntur, simul habentia condorem, & iucunditatem amoenissimam, à lilijs; simul salubritatem mirificam, & vim arcendae corruptionis, à Myrrhâ. Sed quanta gratia diffusa sit inPs. 44. 3 labijs Magistri nostri, quae verborum ipsius energia, nullus meliùs explicare poterit, quàm qui expertus est. Dilecta Sponsa clamat: Anima mea liquefacta est,Cant. 5. 6. vt Dilectus locurus est. Duo Discipuli qui cum Magistro ibant Emmaus ignito eloquio accensi, interrogant: Nónne CorLuc. 24. 32.

nostrum ardens erat in nobis, dum loqueretur in via, & aperiret nobis Scripturas? Et qui missi fuerant à Pontificibus & Pharisaeis vt apprehenderent eum, cùm audissentIan. 7. 40. eius sermones, dixerunt: Hic est verè Propheta. Hic est Christus. Numquam sic locutus est homo, sicut hic homo. Cùm autem in Synagoga doceret en Nazareth,Luc. 4. 22. omnium oculi erant intendentes in eum. Et omnes testimonium illi dabant, & mirabantur in verbis gratiae, quae procedebantIbid. v. 32. de ore ipsius. Et cùm in Capharnaum doceret Sabbatis, stupebant in Doctrina eius, quia in potestate erat sermo ipsius. Meritò ergo Sanctus Petrus (cùm abeuntibus quibusdam Discipulis interrogassetIoan. 6. 68. Christus: Numquid & vos vultis abire?) respondit omnium nomine: Domine, ad quem ibimus? verba vitae aeternae habes. Hunc igitur caelestem Magistrum, dulcissimis atque efficacissimis verbis Discipulos suos hauriendam salutatem Doctrinam inuitantem & exhortantemPsal. 33. 12. sedulò audiamus: Venite, inquit, filij, audite me, timorem Domini doceboProu. 4. 1. vos Audite filij disciplinam Patris, & attendite vt sciatis prudentiam, donum bonum tribuam vobis, legem meam ne derelinquatis. Set pulcherrimam prorsus

Concionem, quam Magister noster sub nomine Sapientiae ad Discipulos suos habuit, Salomon in Prouerbijs proponit: Numquid, ait Sapientia clamitat, &Prouerb. 8. 1. prudentia dat vocem suam? In summis excelsisq́ue verticibus supra viam, in medijs semitis stans, iuxta portas ciuitatis, in ipsis foribus loquitur, dicens: O viri, ad vos clamito, & vox mea ad filios hominum. Intelligite paruuli astutiam, & insipientes animaduertite. Audite, quoniam de rebus magnis locutura sum: & aperientur labia mea, vt recta praedicent. Vertitatem meditabitur guttur meum, & labia mea detestabuntur impium. Iusti sunt omnes sermones mei, non est in eis prauum quid, neque peruersum, recti sunt intelligentibus, & aequi inuenientibus scientiam. Accipite disciplinam meam, & non pecuniam: Doctrinam magis quàm aurum eligite. Melior est enim sapientia cunctis pretiosissimis: & omne desiderabile ei non potest comparari. Quibus verbis eximia Scholae suae emolumenta, vtilitatesq́ue omninò maximas declarat, quod in suauissima illa conclusione, quâ, nonnulis interiectis, sermonem concludit, magis etiam facit, dum ita perorat: Nunc ergo filij audite me: Beati qui custodiunt vias meas. Audite

disciplinam, & estote sapientes, & nolite abijcere eam. Beatus homo qui audit me, & qui vigilat ad fores meas quotidie, & obseruat ad postes ostij mei. Qui me inuenerit, inueniet vitam, & hauriet salutem à Domino. Ne autem tantùm vtilem esse Sapientiae Scholam, derelinquentibus illam nullas manere poenas, putaremus; subiungit damna & supplicia, quae desertores Sapientiae incurrunt: Qui autem in me peccauerit, ait, leadet animam suam. Omnes qui me oderunt, diligunt mortem. Hoc autem faciunt vercordes & negligentes Discipuli, qui salutem & vitam aeternam despiciunt, de quibus Ecclesiast. ait:Eccli. 6. 21. Quàm aspera est nimiùm Sapientia indoctis hominibus, & non permanebit in illaOs. 4. 14 excors. Sed non feret id impunè, populusProuerb. 10. 13. enim non intelligens vapulabit. Et, virga in dorso eius qui indiget Corde. Audi igitur quisquis huius Scholae Discipulus, quisquis Cordatvs es audi, & time hanc DominiIer. 6. 8. comminationem: Erudire Ierusalem, ne fortè recedat Anima mea à te. Quid autem est Animam Praeceptoris nostri recedere à Discipulo suo, nisi eum non ampliùs diligere? Vnde Scriptura dicit:Sap. 7. 28. Neminem diligit Deus, nisi cum qui cum Sapientia habitat. Vnde infelix & miser

est, quisquis talis est, cuius etiam misericorsPs. 110. 4. & miserator Dominus non vult misereri. Nam vt Isaias ait: Non est populus sapiens,Isa. 27. 11. proptereà non miserebitur eius qui fecit eum; & qui formauit eum, non parcet ei. Diligentes igitur Discipuli vigilate in Doctrina Cordis; & apprehenditePs. 2. 12 disciplinam, ne quando irascatur Dominus, & pereatis de via iusta.

Lectio IX. De modo docendi, quo Scholae Cordis Magister vtitur.

CElsitvdo & dignitas Magistri nostri facilè arguit longè aliam esse ipsius docendi methodum, quàm sapientium huius mundi: FilijBaruch. 3. 23. enim Agar qui exquirunt prudentiam huius saeculi, iuxta desideria sua coaceruant sibi Magistros prurientes auribus, curiositatis2. Tim. 4. 3. scilicet, & nouitatis auidi. His verò Magistri ex aequo respondentes, in persuasibilibus humanae sapientiae verbis, in ornate sermonis, & dictionum phaleris, Auditorum pruritui satisfacere student. At veròIoan. 6. 69. Doctor noster verba vitae habens, intùs

Oseae. 2. 14.ad Cor loquitur, illudq́ue virtute diuini verbi sui penetrat, immutat, & ad quodcumqueAugust. Tract. 3. in Epist. Ioan. voluerit inflectit, Omnia Ecclesiae Magisteria, ait Augustinus, forinsecùs sonant, Cathedram habet in caelo, qui intùs docet in Corde. Nisi hic Magister adsit Cordi audientis, otiosus est sermo cuiuscumqueLib. II. Moral. in Iob c. 5. Doctoris. Nam, vt Gregorius ait, mutum est os omne quodloquitur, si Deus interiùs in Corde non clamet: qui etiam aspirat verba quae audiuntur. Qualiacumque autem verba exteriùs proferantur, nihil omninò proderunt, nisi Dominus aurem Cordis adaperire dignetur. Quemadmodum autem qui equo aut curru vehitur, vsque ad limen domus tantùm peruenit, nec equo aut curru in conclave ingredi potest, quod qui pedes incedit, & clauem domus habet, facillimè praestat: ita verbum vocale vsque ad aures, scriptum verò vsque ad oculos tantùm pertingit: quod autem Deus loquitur, in ipsum Cor ingreditur, illudq́ue ad omnem Dei voluntatem disponit, & inflectit; cuius virtutem Bernardus expertus, haec ait:Serm. 74 in Cant. Viuum & efficax est Dei verbum, moxq́ue vt intùs venit, experge fecit dormitantem Animam, mouit, & molliuit, & vulnerauit Cor meum, quoniam durum, lapideum-

q́ue erat, & malè sanum; coepit quoque euellere, & destruere, aedificare, & plantare, rigare arida, tenebrosa illuminare, clausa reserare, frigida inflammare, nec non & mittere praua in directa, & asperaIs 40. 4. in vias planas, ita vt benediceret animaPs. 102. 1. mea Domino, & omnia quae intra me sunt nomini sancto eius. Haec Bernardus.

Sed lubet particulariùs expendere sublimem illum, & internum docendi modum, quo caelestis Magister noster vtitur, quem non ab alterius, sed ex ipso sacro eius ore depromemus: ipse enim de fideli Anima ita apud Prophetam loquitur: EcceOseae 2. 14. ego lactabo eam, & ducam eam in solitudinem: & Loqvar ad Cor eius. Ac si dicat: suauissimo modo suadebo, & alliciam Animam mihi desponsatam, & ducam eam in solitudinem, vbi separata ab huius saeculi tumultu, & hominum ac negotiorum turba, solum me audiet loquentem: amat enim secretum & secessum diuinus Sponsus, nec in publica arcana sua communicat. Quare Sponsam ita mellifluus Doctor admonendam censuit: O sanctaBernard. Serm. 40. in Cant. Anima sola esto, vt soli omnium serues teipsam, quem ex omnibus elegisti. Fuge publicum, fuge & ipsos domesticos. An nescis te verecundum habere Sponsum, &

qui nequaquam suam velit tibi indulgere praesentiam, praesentibus ceteris? Verùm, modum quo ad Cor loquitur Sponsus Cordis, alibi magis explicat, cùm ait:Apoc. 3. 20. Ecce ego sto ad ostium, & pulso: si quis audierit vocem meam, & aperuerit mihi ianuam, intrabo ad illum, & coenabo cum illo, & ipse mecum. Quanta verò haec est benignitas & clementia, quòd ipse Dominus inueniens ostia Cordis nostri clausa, foris stet, & perseueret pulsans, & expectans donec aperiatur illi. Quis autem hic pulsus sit, ipse Dominus aperit cùm ait: Si quis audierit vocem meam, significans se internâ allocutione, & voce ostium Cordis pulsare. Quod explicatiùs etiam Sponsa declarauit, cùm pùlsum hunc, & vocem explicans, ita ait:Cant. 5. 2. Vox Delicti mei pulsantis: Aperi mihi soror mea, amica mea, columba mea, immaculata mea: quia caput meum plenum est rore, & cincinni mei guttis noctium. Quasi dixisset: dum ego dormio, vigilante tamen Corde, en Dilectus meus pulsat ad ostium, & clamat: Aperi mihi soror mea, rogans & exhortans, vt omnibus intermissis ianuam Cordis illi pandam.

Hic autem animaduertendum est, singula Sponsi verba totidem esse ratio-

nes, quibus Animam vrget, vt portam Cordis aperire velit.

Primo ergo ait: Aperi mihi. Ac si dicat:Lud. de Ponte in Cant. li. 8. Exhortat. 8. §. 2. aperuisti ianuam Cordis tui diabolo, qui tuum sitiebat interitum, & aeternam condemnationem: cur ergo non aperies mihi Creatori, Redemptori ac Protectori tuo, qui tuam cupio salutem, & aeternam quaero saluationem? Aperuisti tyranno & adultero, aperi legitimo Domino & Sponso. Aperuisti lupo, qui intrauit vt perderet & mactaret, aperi proprio Pastori, qui intrare cupit, vt te pascat & tueatur

Secvndo, valdè intromitti postulat, ex eo quòd Sponsam quartò Svam appellat, dicens: Soror mea, amica mea, columba mea, immaculata mea. Quasi sic loqueretur: mille titulis Mea es, & non aliorum, ideoq́ue aperire mihi meritò teneris: non enim pulso ad ianuam alienae domus, sed propriae, quam ego creaui, feci, refeci, & plurimùm exornaui.

Tertio, singula haec nomina apertionem vrgent. Aperire mihi debes, quia de Incarnatione mihi Soror es; de Passione, Amica; de missione Spiritus Sancti, Columba; de Sacramentorum perceptione, Immaculata. Immò in ipsa iustificatione, quae per Baptismum & Poenitentiam sit,

per gratiam, quâ diuinae efficeris particeps naturae, Soror mea es: per charitatem, quâ mutua inter nos initur familiaritas, Amica: per infusionem Sancti Spiritus qui requieuit super te, Columba: per expurgationem ab omni peccato, Immaculata.

Qvarto, clariores causas ipse Sponsus adducit, dicens: Quia caput meum plenum est rore, & cincinni capitis mei guttis noctium. Indicans se per multas noctis horas stetisse ad fores pulsando, adeò vt ex morâ tam longâ caput repletum fuerit rore, & cincinni guttis pluuiae; cùm tamen ad primum pulsum aperiendum fuisset, si non quia frater & amicus eram; saltem propter improbitatem, quia diu perseueraui pulsans, ita vt totus immaduerim. O mira Dei benignitas! ô stupenda charitas! non suo, sed nostro commodo ostium Cordis pulsat, nec illius interest aperiamus, nec ne, sed nostra: &Psal. 85. 15. tamen patiens & multae misericordiae Dominus perstat ante ostium pulsans, & longanimiter expectans donec tandem aperiamus ei.

Qvinto denique valdè hîc ponderandum est, quòd Sponsus hic insinuet, se nudo capite ad ostium Cordis stetisse, nul-

la hîc tegumenti mentio est, & ros ac guttae in cincinnos decidisse dicuntur. Solent autem captiui nudato capite incedere. Quid igitur est Sponsum ad fores Cordis venire nudato capite, & rore & glacie pleno? nisi venire quasi captiuum, non ab alio quàm ab more ipsius, propter quem immensos pertulit labores. Ac si dicat: En ad ianuas tuas sto tamquam captiuus, & seruus tuus, quia charitas mea erga te, me fecit tuum seruum, vt te à malis & miserijs tuis liberarem. Sic enim ait per Isaiam: Seruire me fecisti in peccatis tuis,Isa. 43. 24. praebuisti mihi laborem in iniquitatibus tuis: nam propter te formam serui accepi, & humiliaui me vsque ad mortem, mortemPhil. 2. 8 autem Crucis. Propter te caput meum spinis coronatum, plenum fuit sanguineo rore, & cincinni mei purpureis guttis mei cruoris. Intuere igitur hoc caput mei erga te amoris summum signum, & aperi mihi Cor tuum. O stupenda diuinae charitatis dignatio! ô incredibilis hominum obduratio! qui tam amanti Sponso aperire renuunt, vel pigrescunt. Vae illis, & millies vae, qui per mentis obstinationem, Cordis fores Deo fotiter occludunt, nec eius pulsationi & inspirationi vllum dant locum.

Lectio X. De officio Discipuli Cordis Scholam frequentantis.

VIdimvs docendi modum à caelesti Magistro vsurpatum: superest iam indagemus, quà ratione Discipulus hanc Lectionem excipere, eamq́ue Magistro reddere debeat. Tria autem notare possumus, quae ad hoc Discipuli officium spectant. Primum, vt loquentem Doctorem audiat. Secundum, vt surgat ad aperiendam Cordisianuam. Tertium, vt expectanti foris Magistro, fores pandat, eumq́ue ad intima Cordis penetralia intromittat. Exemplum autem tam boni Discipuli Sponsa in Cantico praebuit; illa enim dligentissimè attendit ad vocem Sponsi, vnde dicebat: Vox DilectiCant. 5. 2. mei pulsantis. Nisi enim attentis auribus auscultasset, sine dubio vocem Dilecti sui non agnouisset.

Diligens quoque Praeceptoris huius Auditor fuit Regius Vates, qui canebat:Ps. 84. 9. Audiam quid loquatur in me Dominus Deus. Hoc igitur primum munus est Di-

scipuli huius Scholae, vt nimirùm se subducens à tumultuante vitae huius inquietudine, sedeat solus, & tacens suscipiat venasIob 4. 12 diuini susurri. Non enim in turba audite loquentem Dominum poterit; ducit enim Animam ad solitudinem, vt ibi ad Cor illius loquatur. Haec autem locutio ad Cor directa, primùm in aures incidit, ideòque illae diuino verbo aperiendae sunt. Auris enim bona torcular est, vinacea verborum retinens, & vinum spiritualis intelligentiae ad cellarium Cordis transmittens. Quare ad Discipulum spectat, canalem auditus sui diuino eloquio excipiendo apponere, vt ita pretiosus liquor in Cordis vasculum in fluere possit.

Secvndo, auditâ primâ Praeceptoris sui voce, quâ intromitti postulat, & veluti audientiam petit; statim exurgere debet, vt pulsantie aperiat. Hoc ab eadem Sullamitide discere poterit, quae ait: Surrexi, vt aperirem Dilecto meo. Ignaui enim est vocem quidem pulsantis audire, sed dissimulare, alijs intendere, aut stertere; nec vel semel se leuare, vt Dilecto aperiat. Excitata itaque Anima diuinâ voce alacriter surgat, & , praecuntis Sponsae vestigia subsequens, tertium quoque officium diligenter impleat, Aperiat, inquam, Magi-

Cant. 5. 6.stro: Pessulum ostij mei, ait Sponsa, aperui Dilecto meo. Quid autem hoc est, nisi omnia impedimenta, quae obstabant quò minùs Dilectus ingredi posset, pariter remoui, ita vt ne minimum pessulum reliquerim, quad non abstulerim? Plerumque enim accidit, vt in homine etiam pio aliqua passio, aut praua effectio praedominetur, quae instar pessuli obicem praestet venienti Sponso, quam proinde auferre necesse sit. Benè ad hanc rem dixit RichardusCap. 35. in Cant. de Sancto Victore: Sera cùm parua sit & angusta, latitudinem tamen ostij concludit; vt, nisi illâ reseratâ, patere non possit: ita haec minima peccata venialia nisi rescindantur, non dignatur Dilectus ita venire ad Animam, vt perfectè ad eam intret, & perfectâ gratiâ eam repleat. Fuisse autem non magnum quid, sed exiguum quod ostium obseratum retinebat; vel inde patet, quòd non dicat se vectemCap. 5. Cant. abstulisse; sed tantùm pessulum. Pessulum autem ostio facimus, vt Magnus Gregorius dixit, cùm per voluptatem carnis aditum Cordis contra Sponsum obseramus. Pestulum verò aperimus, cùm remotis voluptatibus fluxis Cor nostrum in amorem Christi, quod priùs durum fuerat, soluimus, en Sponso pulsanti ad ostium

introitum liberum facimus. Quanto autem labore constiterit, ostium Cordis reserare, & pessulum reducere, ipsa Sponsa satis declarauit, cùm ait: Manus meae stillaueruntCant. 5. 5. Myrrham, & digiti mei pleni Myrrhâ probatissimâ; quod Psello interpretePsellus. ita sonat: Pessulis omnibus reductis, fores aperui; id est, carnis meae membris mortificatis, Animae meae sensus omnes patefeci. Cui Nyssenus GregoriusHomil. 12. consonat, qui ita Sponsam loquentem facit: Accepi vim resurrectionis ex eo, quòd membra mea terrena mortua reddiderim, eamq́ue membrorum mortificationem sponte meâ instituerim: non ab alio Myrrha mibi in manus data, sed defluente illa, certo meo arbitratu. Quid enim per manus, nisi operationes? quid per Myrrham, nisi mortificatio carnis accipitur? Sponsa igitur, vt Ambrosius loquitur, surrexit aperire,Lib. de Isaac. cap. 6. & opera eius, & facta mortificata sunt mundo: talis enim debet esse Anima, quae verbum est receptura; vt moriatur mundo, & consepeliatur in Christo, sic enim Christus inuenitur, & tale sibi quaerit hospitium.

Sed notanda est hîc triplex Discipulorum differentia. Quidam enim stupidi & vecordes, ne quidem auscultant vocem

Praeceptoris, parùm curantes loquatur nec ne. Alij audiunt quidem vocem; sed prae desidiâ ad illam non surgunt. Terij & audiunt, & surgunt; sed pessulum non referant, nec ostium aperiunt.

Qvemadmodvm enim dum Citharoedi aliqui de nocte per plateas Citharam tangunt, quidam somno pressi non audiunt; alij etsi audiant, non tamen è lecto se proripiunt; alij verò dulcedine cantus illecti, ad ostium vel fenestram accedunt, vt Musicam Harmoniam audiant, sed statim lectum repetunt: ita quoque contingit quosdam Dei vocem non audire; alios verò audire quidem, sed negligere; alios deinde auditu diuini verbi plurimùm delectari, illiq́ue cum voluptate attendere; sed illo nihil ampliùs commoueri, quàm si Musicam quamdam Cantilenam audiuissent, de quibus Dominus conqueriturEzech. 33. 30. apud Ezechielem, cùm ait: Dicunt vnus ad alterum; venite, & audiamus quis sit sermo egrediens à Domino. Et veniuntad te, quasi si ingrediatur populus, & sedent coram te populus meus, & audiunt sermones tuos, & non faciunt eos, quia in Canticum oris sui vertunt illos, & auaritiam suam sequitur Cor eorum. Et es eis quasi Carmen Musicum, quod suaui dulciq́ue

sono canitur: audiunt verba tua, & non faciunt ea.

Qvartvm Discipulorum genus, est eorum qui auditâ Praeceptoris voce, statim surgunt, pessulum remouent, ostium aperiunt, & Dei praecepta opere exequuntur. De his Barnardus ait: Veram scientiamEpist. 108. soli Christi Discipuli, id est, mundi contemptores, Dei munere assequuntur. Nec enim hanc Lectio docet, sed vnctio; non litera, sed Spiritus; non eruditio, sed exercitatio in mandatis Domini. Discendi igitur cupidus huius Scholae Discipulus, nihil magis desideret, quàm vt omnibus creaturis tacentibus, vnus Deus loquatur secum, ad quem se conuertat & dicat: LoquereI. Reg. 3. 10. Domine, quia audit seruus tuus. Nec ad ostium eum morari permittat, sed cum Sponsa dicat: Apprehendam te, & ducamCant. 8. 2. in domum matris meae, ibi me docebis. Quaenam autem haec domus, nisi ipsum Cor, quod diuinus Magister ingressus, Doctoralem sibi Cathedram in eo constituit, & velut in amplissimo Gymnasio sedentem ad pedes suos, eum Magdalena,Luc. 10. 39. Sponsam erudit atque instruit. Proptereà, vt Bernardus monet, quoties suggestionemSerm. 1. de Pentec. boni senseris in Corde tuo, da honorem Deo; & age reuerentiam Spi-

ritui Sancto, cuius vox sonat in auribus tuis.

Lectio XI. Monita quaedam, Discipulo Scholae Cordis tradita.

VT maiore cum fructu in hoc Lycaeo verseris, & faciliori negotio omnemeius Doctrinam assequaris, Monita quaedam ab ipso Magistro tradita hîc inculcanda erunt: quae non ad hanc modò, sed ad quamcumque aliam Scientiam acquirendam, opportunissima inuenientur.

Primvm autem sit magna discendi cupiditas, nam, vt in prouerbio est,

Si fueris cupidus discendi, plurima disces.

Ioann. Niess. in Alph. Christ. Sap. 6. 12.

Hinc ingeniosè quidam ait: Qui discit Discipvlvs rectè appellatur, velut à quo Disci-plvs debeat. Hoc verò sciendi desiderium Cardiogogus noster ita commendat: Concupiscite sermones meos, diligite illos, habebitis disciplinam. Clara est, & quae numquam marcescit Sapientia, & facilè videtur ab his qui diligunt eam, & inuenitur ab his qui quaerunt illam.

Praeoccupat qui se concupiscunt, vt his se prior ostendat.

Secvndvm Monitum sit, vt qui in hac Schola proficere desiderat, ab omni peccato abstineat, & mandata Dei diligenter custodiat. In maleuolam enim AnimamSap. 1. 4. non introibit Sapientia, nec habitabit in Corpore subdito peccatis. Audi verò Magistrum praeceptum hoc inculcantem: Fili concupiscens Sapientiam, conseruaEccli. 1. 33. iustitiam, & Deus praebebit illam tibi. Et cogitatum tuum habe in praeceptis Dei,Eccli. 6. 37. & in mandatis illus maximè assiduus esto, & ipse dabit tibi Cor, & concupiscentia Sapientiae dabitur tibi.

Tertia Admonitio est, quam tradit Sanctus Iacobus his verbis: Si quis autemIac. 1. 5. vestrûm indiget Sapientia, postulet à Deo, qui dat omnibus affluenter, & non improperat: & dabitur ei. Meritò autem Orationis studium commendat, quia vt Salomon ait: Si sapientiam inuocaueris, & inclinauerisProuerb. 2. 3. Cor tuum prudentiae, intelliges timorem Dei, & Scientiam inuenies. Hinc de studioso & diligente Discipulo scriptum est: Cor suum tradet ad vigilandum diluculo ad Dominum, qui fecit illum, & in conspectu Altissimi deprecabitur. Aperiet os suum in Oratione, & pro

delictis suis deprecabitur. Si enim Dominus magnus voluerit, Spiritu intelligentiae replebit illum. Neque verò dubitandumI. Reg. 2. 3. est, an Deus scientiarum Dominus exaudire orantem velit, ipse enim (vt iam audiuimus) dat omnibus affluenter. Et vel testis esse potest Salomon, qui scripsit:Sap. 7. 7. Optaui, & datus est mihi sensus: & inuocaui, & venit in me Spiritus Sapientiae.Eccli. 51 28. Vis alterum? audi Siraidem: Cùm adhuc iunior essem, priusquàm obertarem, quaesiui Sapientiam palàm in Oratione mea. Ante Templum postulabam pro illa, & vsque in nouissimis inquiram eam. Et effloruit tamquam praecox vua. Laetatum est Cor meum in ea.

His accedat Qvartvm Monitum, vt Orationi coniungat sedulum laborem. Eccli. 6. 28. Fili, inquit Ecclesiasticus, à iuuentute tua excipe Doctrinam, & vsque ad canos inuenies Sapientiam. Quasi qui arat & seminat, accede ad eam, & sustine bonos fructus illius. In opere enim ipsius exiguum laborabis, & cirò edes de generationibus illius. Haec aliaq́ue Monita Spiritus Sanctus passim in Sacro textu tradit; quibus ego tria haec adiunxero.

Primvm, vt quicumque haec legerit, Christum Scholae huius Magistrum intùs

ad Cor loquentem audire sibi persuadeat: eius enim Doctrina hîc potissimùm traditur, licet Sanctorum Patrum, aliorumq́ue Auctorum sententijs passim illustretur.

Secvndvm, vt sedarè admodum legat, & instar mundi animalis lecta ruminet, eaq́ue conseruet, conserat in Corde suo.

Tertivm, non in sola Lectione aut Meditatione sistat, sed ad opus quoque se accingat, & factis, quam audiuit Lectionem, exprimere satagat. Praestitit id ParisiensisIoan. Iuniur in scala caeli Matth. 22. 39. quidam Scholasticus, qui Theologicas Scholas ingressus, cùm ex Matthaeo legi audisset: Diliges Dominum Deum tuum extoto Corde tuo, ille cunctis admirantibus subitò surrexit, recedere volens. Cùm verò interrogaretur à Magistro, quid esset sibi dictum vel factum, quare dimitteret Scholas suas? Ille respondit: Nihil; sed antequam plus audiam istud, volo opere complere; & egressus, Religionem intrauit. Dignissimum hoc Scholà exemplum vehementer exopto vt quàmplurimi Discipuli imitentur. Quare mi Lector, vade & tu facLuc. 10. 39. similiter.

Lectio XII. Priuilegia Scholae Cordis.

SOlent Academiae, illaqùe loca in quibus generale viget stadium, plurimis Exemptionibus, Immunitatibus, & Priuilegijs condecorari: partim vt ad illa auidiùs Discipuli confluant; partim ut maiori animi tranquillitate, & pace studijs incumbant. Nemini autem dubium erit, quin Schola haec Cordis, quae dignitate suâ alias omnes facilè superat,Isa. 55. 9 amplissimis gaudeat Praerogatiuis: Sicut enim exaltantur caeli à terra, sic Schola Cordis, in qua ille Magister praesidet,Missal Rom. cui omne Cor patet, & omnis voluntas loquitur, exaltata est à Scholis filiorum hominum. Ex quo enim audita est in monte sancto vox Patris aeterni dicentis:Matt. 3. 17. Hic est Filius meus Dilectus, in quo mihi benè complacui, ipsum audite; omnes Scholae Philosophorum definientium, diuidentium, & sine fine disputantium, loco suo ceciderunt: & nulla AEgyptiorum, Graecorum, vel Latinorum Academia castis Cordibvs amicorum Dei laude di-

gna visa est. Atheniensium & Romanorum affectata eloquentia perijt cum sonitu, & deputati sunt Sapientes eorum cum descendentibusBaruch. 3. 12. in infernum, quia dereliquerunt fontem Sapientiae aeternae, & viam disciplinae ignorauerunt, neque intellexerunt semitas eius. Non est audita in terra Chanaan, neque visa est in Theman. Filij quoque Agar, qui exquirunt prudentiam quae de terra est, negotiatores Merrhae & Theman, & fabulatores, & exquisitores prudentiae & intelligentiae, viam Sapientiae nescierunt, neque commemoratie sunt semitas eius. Solus Vnigenitus Dei Filius, Rex regum, & Dominus dominantium, qui propter nos homines in terris visus, & cum hominibus conuersatus est, hic adinuenit omnem viam disciplinae, & tradidit illam Iacob puero suo, & Israël dilecto suo. Et quis dubitet, quin hic tantus Doctor eximia prorsus Priuilegia Academiae suae indulserit? In hac enim nobilissima Schola non soluuntur tributa grauia dolorum, & afflictionum, quae nascuntur ex desiderijs auaritiae, ambitionis, voluptatis, & innumerabilium cupiditatum, quas à Corde Magister noster resecat, & exterminat. Profectò dum peccatores, quasi diaboli iumenta, portant pondera iniqui-

tatum suarum; Auditores Scholae Iesu Christi vinculis peccatorum absoluti, gaudent libertate & immunitate filiorum Dei.

Sed agedum Sacrae Scripturae archiua discutiamus, vt inde Authentica Priuilegia Scholae Cordis depromere possimus. Etsi autem plurima inueniri queant, breuitati tamen studentes, quatuor aut quinque, eaq́ue praecipua, enumerabimus.

Primvm igitur Priuilegium, sit eximia prorsus huius Scholae vtilitas, quae tanta est, vt meritò propter eam omnia huius mundi bona contemnantur. Hoc autem Priuilegium ipse Dominus, per manum Isaiae Prophetae, Discipulis suis largitus est,Isa. 48. 17. cùm ait: Haec dicit Dominus Redemptor tuus Sanctus Israël: Ego Dominus Deus tuus docens te vtilia, gubernans te in via qua ambulas. Hîc enim Cor à Deo Opt.I. Timot. 4. 8. Max. instruitur in verâ pietate, quae ad omnia vtilis est, promissionem habens vitae, quaeSap. 8. 7. nunc est, & futurae. Sobrietatem insuper & prudentiam docet, & iustitiam, & virtutem, quibus vtilius nihil est in vita hominibus. Nouerat Priuilegij huius dignitatem aestimare ille, quid de vera Cordis prudentiaSap. 7. 8. dicebat: Praeposui illam regnis & sedibus, & diuitias nihil esse duxi in comparatione illius. Nec comparaui illi lapidem pretiosum:

quoniam omne aurum in comparatione illius, arena est exigua, & tamquam lutum aestimabitur argentum in conspectu illius. Super salutem & speciem dilexi illam: venerunt autem mihi omnia bona pariter cum illa, & innumerabilis honestas per manus illius.

Secvndvm Priuilegium, est multitudo pacis, quae in Cordis Gymnasio abundat: cùm enim hîc tradatur modus Cor cum Deo & proximo vniendi; perferctissima hinc oritur concordia, ex qua sequitur pax illa, quae exuperat omnem sensum. InPhil. 4. 7 Scholis verò huius saeculi plurima vigent discordia, & quamuis clament: Pax, pax;Is. 57. 21 non est pas impijs, dicit Dominus. TurbatiPs. 75. 6. enim sunt omnes insipientes Corde; &Ps. 13. 3. viam pacis non cognouerunt. In hac verò Schola pax Christi exultat in CordibvsCol. 3. 15 Discipulorum, in qua & vocatisunt. Pacificus enim Rex in Cordibvs eorum, velut in Throno Salomonis, residens; efficit,Luc. 11. 21. vt in pace sint omnia quae possident.

Tertivm Priuilegium, titulo rectitudinis Cordis impetratum, est gaudium inRom. 14. 17. Spiritu Sancto, & inenarrabilis laetitia, quam Praeceptor noster communicat ijs, qui recto sunt Corde. Priuilegij huiusPs. 35. 11 Authenticas literas expediuit Regius Vates, Calamus scribae velociter scribentis, quiPs. 44. 2.

Ps. 15. 9.saepiùs huius praerogatiuae meminit: Iustitiae, inquit, Domini rectae, laetisicantesPs. 104. 3 Corda. Et: Laetetur Cor quaerentiumPs. 96. 11 Dominum. Iterumq́ue: Rectis CordePs. 31. 11 laetitia. Ac rursus: Laetamini in Domino, & exultate iusti, & gloriamini omnes recti Corde. Nullus enim facilè explicare potest, quanto gaudio Deus eos repleat, in quorum Corde intùs loquitur, docensPs. 118. 32. eos viam mandatorum suorum expeditissimè currere, cùm gaudio Corda eorum dilatat. Hinc idem Dauid Domino dicebat:Ps. 118. 111. Testimonia tua exultatio Cordis mei sunt. Quanta verò gaudij materia est, quòd intùs in Corde habeamus Magistrum, qui iustitiae viam demonstret, qui lumine vultus sui Cor irradiet, & in eo suauissimam legem suam scribat. TestaturPs. 4. 7. id idem Psalmographus, dicens: Signatum est super nos lumen vultus tui Domine,2. Reg. 23. 2. & Act. 4. 25. dedisti laetitiam in Corde meo. Nec deest Priuilegio huic debitum Sigillum: Spiritus enim Sanctus per os Dauid locutus est, & sermo eius per linguam ipsius.

Qvartvm Priuilegium, est eximius honor Discipulorum Scholae huius, quem consequuntur ex eo quòd huic Magistro subijciantur; sub Christo enim iacere

(vt ait Sanctus Paulinus) supra mundumPaulin. Epist. 4. ad Seuerum. stare est; propter illum deijci, resurrectio est: qui honori suo implicans suos, propè omnia nobis nomina sua communicauit. Dedit enim potestatem Discipulis suis filiosIoan. 1. 12 Dei fieri; illisq́ue, ad quos sermo eius factus est, ait: Dij estis, & filij excelsi omnes.Ps. 81. 6. Quantus porrò & ille honor est, qui mundis Corde defertur, cùm summi Regis amici constituuntur? Qui enim diligitProuerb. 22. 11. Cordis munditiam, vt Scriptura ait, propter gratiam labiorum suorum habebit amicum Regem. Illum, inquam, Regem, qui magnificatus est super omnes reges3. Reg. 10 23. vniuersae terrae, qui est Rex regum, & Dominus dominantium, Rex magnus superApoc. 19. 16. omnes deos. Quid quaeso honorabilius Sapientia Cordis, quae infinitus thesaurusPs. 94. 3. est hominibus? quo qui vsi sunt,Sap. 7. 14. participes facti sunt amicitiae Dei, propter disciplinae dona commendati. Nimis profectòPs. 138. 17. honorati sunt amici tui Deus, nimis confortatus est principatus eorum.

Qvintvm Priuilegium, ordine quidem hic vltimum, sed excellentiâ summum, est aeterna beatitudo, Auditoribus huius Scholae promissa. Viuae enim vocis oraculo ipse Gymnasiarcha ore suo sacro ac benedicto dixit: Beati mundo Corde,Mat. 5. 8

quoniam ipsi Deum videbunt. In Dei autem Opt. Max. visione summum hominis bonum, summa creaturae rationalis felicitas constituta est. Et quidem licet consummata beatitudo, Auditoribus Scholae huius, non nisi post hanc vitam praemij loco tribuatur, habent tamen etiam in hac vita initia quaedam, & praelibationes eius felicitatis, quam firmissimâ spe expectant. VtPsal. 44. 14. enim omnis gloria filiae Regis ab intus est, ita etiam regnum Dei intra nos est, & pretiosissimum hunc thesaurum portant Discipuli Christi in vasis fragilibus Corporum suorum. Qui enim mundo sunt Corde in hac vita ad eminentissimam puritatem Cordis passionibus non inquinati, adeò eleuantur, vt quodammodo finitimi esse videantur candori caelestis Ierusalem. Hi purgato oculo per donum intellectus, à Spiritu Sancto infusum, Deum in speculo, & in aenigmate videre dicuntur. Et quidem felicitas videre dicuntur. Et quidem felicitas haec inchoata Discipulorum Christi multò maior est, quàm omnis beatitudo, quam fingunt sibi homines, qui extra Cordis Scholam vagantur. Et tamen haec qualiscumque beatitudinis in choatio perficietur à liberalissimo remuneratoreI. Cor. 2. 9. Deo cum tanta, & tam inessabili affluentia bonitatis, vt eam nec oculus viderit, nec

auris audierit, nec in Cor hominis ascenderit; soli enim eam nouerunt, qui accipiunt.

Lectio XIII. Hypotyposis totius Opusculi.

VT porrò vno intuitu totius huius Opusculi Argumentum Lectori velut in Tabula repreasentemus, non incongruum fuerit, singularum Lectioneum Synopsim quamdam exhibere; ex qua earumdem inter se series, & connexio spectari ad oculum possit. Id autem vt lectu iucundius sit, pulchrâ quâdam, atque admodum elegantie ex veteri Testamento allegoriâ obuelabimus. Quemadmodum enimHieron. Lauret. in adit. ad Syl. alleg. multa per vitrum, aut succina resplendent gratiùs, & plus caloris obtinet radius à speculo, aut aenea pelui reflexus: ita multò iucundiùs, ac vehementiùs animos nostros afficit veritas per allegoricos typos relucens. Figuram autem Libri nostri Argumentum vtcumque adumbrantem Spiritus Sanctus in Deuteronomio expressisse videtur; cùm ritum, quo alienigena mulier bello capta ad Iudaei coniugium admitti

Deut. 21. 10. posset, ita describit: Si egressus fueris ad pugnam contra inimicos tuos, & tradiderit eos Dominus Deus tuus manu tua, captiuosq́ue duxeris, & videris in numero captiuorum mulierem pulchram, & adamaueris eam, voluerisq́ue habere vxorem, introduces eam in domum tuam: quae radet caesariem, & circumcidet vngues, & deponet vestem, in qua capta est: sedensq́ue in domo tua, flebit patrem & matrem suam vno mense. Et posteà intrabis ad eam, dormiesq́ue cum illa, & erit vxor tua. In quibus verbis quintuplicem mulieris illius, (siue Animae, quam illa designat) statum considerare licet. Primus est gentilitatis, quo à veri Dei cultu auersa, seruit dijs alienis. Secundus, quo à Iudaeo capta, à gentilitate expiatur, & ad futuras nuptias praeparatur. Tertius est desponsaionis, quo Iudaeo, futura vxor, despondetur. Quartus status est nuptialis, quo initum matrimonium consummatur. Quintus denique est vitae coniugalis, perpetuam atque indiuiduam vsque ad mortem societatem retinentis.

Sed primò omnium dispiciamus quisnam sit iste Iudaeus, qui tanto huius mulieris amore incensus fuit, vt pro ea in praelium descendere non detrectauerit. Hic autem alius non est, quàm Christus Domi-

nus Saluator noster, de quo Mysticè olim Iacob prophetauit: Catulus Leonis Iuda,Genes. 49. 9. ad praedam fili mi ascendisti. Quem namque (vt Gregorius ait) iste leonis catulusIn Psal. 4. Poenit. designat, nisi Redemptorem nostrum Iesum, de quo in Apocalypsi legimus: QuoniamApo. 5. 5 vicit Leo de tribu Iuda? Hic igitur mundum ingressus, vt forem armatum superaret, & vniuersa spoliaeius diriperet;Luc. 11. 22. inter ceteros captiuos vidit mulierem pulchram, cuius amore captus, eam in vxorem accipere statuit. Quae enim est haec mulier pulchra, nisi quaelibet Anima ad pulcherrimam Dei imaginem & similitudinem creata: habens cum eodem immortalitatem, & constituta super omnia opera manuum eius? minorata paulò minusPs. 8.6. ab Angelis, omniq́ue decore ac varietate exornata. Sed prô dolor, haec tam speciosa, & venusta Anima declinans Cor suumPs. 39. 5. in vanitates & insanias falsas, recessit àLib. 2. Lectio 1. Deo salutari suo: recessit à Corde suo,Luc. 15. 13. & peregrè profecta in regionem longinquam, adhaesit creaturis; & commixta inter gentes, didicit opera eorum, colensPs. 105. 35. & adorans simulachra gentium, argentum & aurum opera manuum hominum. QuotPs. 113. 4. enim sunt ea, quae Anima inordinato amore prosequitur; tot sibi idola fabricat, qui-

bus debitum summo Numini cultum sceleratissimè impendit. Hinc Anima, quae abijtLect. 2. in vanitatem Cordis sui, & nihil nisi honores consectatur, Ioui, & Beelzebub (quod muscae idolum significat) sacrificium offert. Quae verò affluentibus diuitijsLect. 4. Auarum Cor apponit, Mammonae, Astaroth, & Plutoni litat. Quid enim aliud estEph. 5. 5. Auaritia, Apostolo teste, quàm idolorumLect. 3. seruitus? Cuius verò Cor crapula & ebrietate aggrauatum est, is pro Deo Asmodaeum, Bacchum & Venerem deueneratur. QuinimmòPhilip. 3. 19. huius Deus, venter est; Altare, mensa; Templum, culina; Sacerdos, coquus.

Qvid verò infelix, & praeuaricatrix Anima ab hisce dijs gentium expectat, nisiLect. 7. vt insatiabile Cor aliquo modo saturare queat? sed nullâ aliâ omninò re infinita Cordis capacitas expleri potest, nisi Deo ipso infinito. Quocumque igitur se verterit, occupari potest; repleri non potest. Hinc miserum Cor in tot partesLect. 6. diuiditur, quot sunt ea quae colit, & quibus seruit: atque ita tam variè diuisum interire necesse est. Quia cùm omnia salutis media spernat, sensim sine sensu efficitur, & inLect. 5. durissimum lapidem obrigescit. Et hic est miserandus ille status Animae, dijs gentium seruientis. Videns verò miserator & mise-

ricors Dominus decoram hanc filiam Sion, quam alligauerat satanas, & vinctam detinebat; misericordiâ motus super illâ,Luc. 13. 16. non dubitauit pro eâ bellum suscipere, & in libertatem vindicatam sibi in coniugem assumere. Antequam verò eam ad thalami consortium admittat, vult eam priùs à Gentilitatis erroribus expurgari: quod vt faciat, supradictam illam ex Deuteronomio legem exactè obseruat. Primò enim, introducit eam in domum suam, dum eam monet, vt ad Cor reuertatur: domus enim DeiLect. 8. Cor nostrum est. Secundò, vult vt radat caesariem suam, id est (vt exponit noster Berchorius) vt per poenitentiam, & confessionem,Berchor. li. 5. Moral. c. 8. omnem Cordis immundam cogitationem auferat; ideoq́ue iubetur Anima, velut aquam, effundere Cor suum coramLect. 9. Domino: vt ita omnem peccatorum latentem faecem in confessione Domino aperiat, simulq́ue verae poenitentiae testes lacrymas & preces effundat. Tertiò, praecipitur vt futura haec Sponsa circumcidat vngues, id est, omnem superbiam, & mortuam operationem resecet: quamobrem exacta Cordis circumcisio in hac Schola ei commendatur.Lect. 10. Quartò, Gentilitatis vestes, quibus induta erat, exuere debet: id est, omnem malam conuersationem, & saeculares mo-

res deponere; quod per veram CordisLect. 11. contritionem, & firmum non ampliùs peccandi propositum fieri docetur. Quintò, requiritur vt sedeat in domo Sponsi, destens vno mense patrem & matrem suam; quod sit dum conscientiae domum ingressa,Lect. 12. per Cordis humiliationem sedet, considerans, & deflens patrem & matrem; id est, mundum & carnem, & omnem quam exinde contraxit maculam & infectionem,Ier. 15. 10. dicens cum Propheta: Vae mihi mater mea, quare genuisti me? Hisce porrò suspirijs & gemititbus, accedente diuini amorisLect. 13. radio, Cordis durities sensim emollitur, ac tandem ab omni maculâ in SanguineLect. 14. Agni emundatur.

His verò expiationis officijs expurgata Anima, digna redditur caelestis Sponsi connubio: quare ad tertium statum transiens, Christo iam desponsandar, ei CorLect. 15. suum & se totam offert, atque in suauissimiLect. 16. odoris sacrificium immolat. Sponsus autem,Ier. 17. 9 qui scrutatur renes & Corda, non sine multiplici examine hanc Cordis oblationem admittit. Primò enim an iustiLect. 17. ponderis illud sit, ad libram & bilances expendit. Deinde, ne fortè reprobum sit, velutLect. 18. aurum in fornace illud probat. Tertiò, ne qua in imo Cordis iniquitas delite-

scat, profundum eius submissa bolide curiosissimè scrutatur. Quartò, num prauâLect. 19. intentione distortum fortè Cor sit, illud ad rectitudinem diuini sui Cordis, ceu infallibilem regulam, collineat & exigit.Lect. 20.

Post haec examina, & vitae purgatiuae exercitia, Cor sincerum & sibi dignum Sponsus inueniens, Animam statim ad sublimiorem statum euehit: in quo Cor illuminatur, & in Spiritu proficere edocetur. Atque hic est status quem diximus desponsationis, de quo per Prophetam Dominus promiserat: Et sponsabo te mihiOseae 2. 19. in sempiternum, & sponsabo te mihi in iustitia, & iudicio, & in miserationibus, & sponsabo te mihi in fide. Vt igitur Sponsam hanc sibi desponset, eiq́ue vicem reddat, quemadmodum illa in arrham desponsationis Cor suum ei obtulit, ita vicissim diuinus hic Sponsus Cor nouum, Cor, inquam,Lib. 3. suum Sponsae suae tradit. Neque veròLectio 1. munera, & paraphernalia bona in hac desponsatione desiderantur. Vtenim AssuerusEsther 2. 9. mundum muliebrem, & omnem ornatum selectis virginibus, è quarum numero Sponsam sibi assumeret, praebebat: ita quoque Rex regum, & Dominus dominantium, ipsemet comit, & ornat Animam, quam matrimonio suo destinauerit. Quare nouum

Lect. 2.Cor, quod Sponsae suae dedit, luce suâ illuminat: deinde legem suam, desiderabilemPs. 18. 11 super aurum & lapidem pretiosum, CordiLect. 3. inscribit. Ne verò sterilis maneat tam speci osa Sponsa, & optato fructu hoc careat;Lect. 4. benignissimus Sponsus agrum Cordis aratro proscindit, diuini verbi semine conspergit,Lect. 5. & 6. gratiae fluentis irrigat, & exurgentibus ex hac cultura floribus, candidissimaLect. 7. Cordis lilia colligit. Ne quis autem eo inuito, hortum hunc subintret, & fructus diripiat;Lect. 8. & 9. ipsemet peruigil excubitor custodit illum: & scuto laboris sui eumdem protegit.Lect. 10. Docet deinde Cor ad superna eleuare, & ascensiones in eo disponere: illiusq́ue spatia, ad vberiora charismatum dona recipienda,Lect. 11. dilatat. Ornata monilibus his Sponsa, ingreditur nuptialem thalamum; & Dilecto votorum suorum copulatur, atque vnitur. Beatae prorsus, ac ter beatae nuptiael quibus Epithalamium canens Isaias,Isa. 62. 5 dicebat: Gaudebit Sponsus super Sponsam, & gaudebit super te Deus tuus, quia complacuit Domino in te, & terra tua inhabitabitur, Habitabit enim Iuuenis cum Virgine, & habitabant in te filij tui. Quare,Lect. 12. dilatatio iam Cordis aedificio, inhabitatorem ei mittit Spiritum sanctum: aeternum scilicet amorem suum, vt eo Spon-

sum redamare discat; eumq́ue, velut signaculumLect. 13 Cordi suo impressum, semper & vbique circumferat. Hinc porrò nouis amoris sagittis Cor vulneratur: nouo incendio magis ac magis inflammatur; adeòLect. 14. & 15. vt nec nocte, nec die quiescere possit: sed Corpore dormiente, Cor vigilet. Cùm veròLect. 16. ignis sursum semper tendat, accensum charitatis ardoribus Cor, sursum euolat, caelumq́ueLect. 17. petit: vt cum Dilecto suo sese vniat;Lect. 18. & in eo tandem felicissimè quiescat.Lect. 19.

Atqve haec sunt diuini amoris exercitia, quibus Cor in via vnitiua, velut thalamo Sponsi, vacat, & suauissimè fruitur. Quia verò matrimonij vinculum, omnium rerum, tam prosperarum, quàm aduersarum communio consequitur: hinc in Quarto Libro instruitur Cor, communicare1. Pet. 4. 13. Christi passionibus, & cum eo dulcissimè conuersari. Non enim habet amaritudinemSap. 8. 16 conuersatio illius. Instituit ergo fidelis Anima cum patiente Sponso peregrinationem, admodum sibi vtilem; eumq́ue sequens ad montem Myrrhae, & adCant. 4. 6. collem Thuris, ingreditur hortum Gethsemani,Luc. 22. 43. ad Oliueti montem situm: vbi videns Dilectum suum in agonia prolixiùs orangem, & sanguineo sudore perfusum, balneumLib. 4. Cordi suo inuenisse sibi gratulans,Lectio 1.

in eodem illud abluit. Conspiciens verò Dilectum suum in exitu horti à truculentissimus Iudaeis capi, ligari, atque huc illuc immanissimè raptari; orat ijsdem funibusLect. 2. amori suo constringi, & vinculis charitatisCant. 1. 3. trahi post illum, in odorem vnguentorum suorum. Alligata verò illi, eumdem per compita, & plateas vsque ad praetorium Pilati animosè sequitur. Vbi dum marmoreae columnae illum alligari vidit, eamdem, iam Sacri Corporis illius contactu consecratam,Lect. 3. sustentaculum & sulcrum labanti Cordi suo supponit. Quid verò ex flagellis,Ps. 128. 3. & virgis, quibus supra dorsum mitissimi Agni fabricauerunt peccatores, generosa Sponsa facit? His ipsis, seu stimulisLect. 4. quibusdam, tardum Cor impellit, atque ad Dei seruitutem vrget. Nec spineae coronae consortium abhorret: illam enim, velutLect. 5. sepem, Cordis sui horto circumdat, & circumplectit; vt à feris, & à furibus tutus esse queat. Comitata deinde SponsumIoan. 19. 17. exeuntem ciuitatem, & baiulantem sibi Crucem: cùm in via anima duertit Dilecti faciem, in oblato à Veronica sudario, ad viuum expressam; quid non ingeniosus amor hîc audet? proponit enim velut prototypon sibi, Veronicae illud velum; & artificiosàLect. 6. acupicturâ illud in Corde suo expri-

mere conatur. Sitientie verò ante ipsam crucifixionem Dilecto, Cor suum, velut phialamLect. 7. vino compunctionis plenam, offert. Dum verò Saluatoris manus, & pedes clauis perfodi cernit; optat & ipsa clauo timorisLect. 8. Domini Cor suum configi. Immò & totum Cor incruce extendi, & cum ChristoLect. 9. crucifigi desiderat. Quanta verò bona in Cruce Domini Iesu Christi inuenit! in qua sola gloriam suam, & honorem constituit. Hinc arborem crucis Cordi suo inserit.Lect. 10. Hinc Titulo, Christi capiti superposito, Cor suum, in aeternum habitaculum, crucifixoLect. 11. Iesu dedicat. Hinc vulneravi Longini lanceâ;Lect. 12. & 13. defluente è Crucis torculari musto potari auidissimè concupiscit. Nec satis hoc; sed vltrà ascendens ad Cor altum, ad exaltatum Cor Dei sui, in latere vulnerato azylum Cordis sui constituit. Ne veròLect. 14. Speculum tam speciosae desit Sponsae, è sacratissimis quinque vulneribus pulcherrimumLect. 15. ei Speculum proponitur. Sed nec mortuum quidem, ac sepultum deserit: verùm eodem quo amor eius tumulatur monumento, & ipsa Cor suum velut thalamo includit: expectans cum eo gloriosam Resurectionem.

Atqve haec est totius Opusculi nostri Synopsis, & Anacephaleosis.

Lectio XIV. Scholae Cordis compendium, eiusq́ue in Classes Distributio.

QVod Mercatoribus in vsu esse videmus, vt venditarum atque emptarum rerum pretia singulatim annotata in rationum Libros referant; atque omnia tandem, subductis calculis, ad vnam quamdam summam, quae omnes alias complectatur, reducant: id diligentiores quoque Discipulos in Scholis imitari conspicimus. Quae enim integris Libris, toto Anno à Magistris diffusè admodum tradi audierint, ea illi in breuissimum quod dam Compendium, ac Summarium redigere consueuerunt: vt ita memoriae labilitati aliquoùsque succurrant; quae plurium ac variarum rerum non adeò facilè reminisci potest. Ne verò haec industria Scholae nostrae deesset, visum mihi fuit operae pretium, totius nostrae Cardiogogiae quamdam Epitomen hîc Lectoribus exhibere; non tam nostrâ inuentione, quàm duorum peritorum huius Scholae Discipu-lorum ingenio compositam, atque elaboratam. Primum igitur Compendium, paucis verbis, nobis exhibet Angelicus Doctor Thomas Aquinas, quem quotidie flexis genibus ita, inter cetera, Domino supplicasse accepimus.

Da mihi, dulcissime Iesu, Cor peruigil, quod nulla abs te abducat curiosa cogitatio; da immobile, quod nulla deorsum trahat indigna affectio; da inuictum, quod nulla fatiget tribulatio; da liberum, quod nulla sibi vendicet violenta delectatio; & da rectum, quod nulla seorsum obliquet sinistra intentio.

Ex quâ precandi formulâ id discimus, sapientissimum hunc Doctorem totam Cordis perfectionem in eo posuisse, vt illud cum Deo Creatore suo quàm intimè esset vnitum. Omnium enim rerumS. Thom. in princip. lib. aduers. impugn. relig. perfectio (vt idem docuit) in eo sita est, vt suo coniungantur principio. Quare, vt Cordis perfectionem assequeretur, rogandum sibi Omnipotentem Deum putauit, vt omnia illa auferret, quae Cordis cum Deo vnionem impedire possent: qaulia in primis sunt, quinque illa ab eo recensita; videlicet curiositas, peruersa affectio, tribulatio, in creaturis delectatio, & sinistra intentio. Contra quae Cor peruigil, immobile, inuictum, liberum, & rectumsibi dari postulat. Cor enim hiscè qualitatibus praeditum, non potest non esse cum Deo coniunctissimum. Quinimmò si rectè rem expendere voluerimus, quidquid de Cordis bonitate, & perfectione dicere possumus; id totum Cor rectum complectitur: & ideò fortè id vltimo loco Sanctus Thomas expetebat. Quare si vno verbo totam Scholae nostrae Doctrinam exprimere voluerimus; rectè dixerimus, eò omnia spectare, quae hoc Opusculo traduntur, vt Cor hominis sit rectum cum Deo suo: id est, vt humanum Cor, diuino Cordi; humana volutas, diuinae voluntati per omnia, & in omnibus respondeat, atque consentiat. Quod quidem fusiùs explicabitur Lib. 2. Lect. 20. Hortor interim vniuersos huius Scholae Discipulos, vt suprà scriptam illam Sancti Thomae precationem, pro Cordis perfectione adipiscenda, quotidie, atque etiam saepiùs, recitare non negligant.

Altervm ex Sancti Dominici Schola Compendium nobis offert pius, atque eruditus Pater Ludouicus Granatensis: qui considerans summam Christianae perfectionis vno Ivstitiae nomine appellari; cuius proprium sit, vnicuique dare quod suum est: Deo nimirùm, Proximo.

& sibiipsi; ex eo conficit, hominem qui triplici huic debito satisfecerit, omnem iustitiam & perfectionem, quam profitetur, adimpleuisse. Quòd si, ait, paucissimis verbis,Granat. lib. 2. Duc. peccat. C. 14 & breui collatione velis discere, quomodo id fieri possit, dicam: triplici hac obligatione reddet homo perfectissimè omne suum debitum; hoc est, si erga Deum habeat Cor filij; erga proximum, Cor matris; erga se verò, Cor atq; Spiritum iudicis. Sunt autem hae tres Iustitiae partes, in quibus Propheta docet omnia nostra bona consistere, cùm dicit: Indicabo tibi, ô homo, quid sitMich. 6. 8. bonum, & quid Dominus requirat à te: vtique facere iudicium, & diligere misericordiam, & sollicitum ambulare cum Deo tuo. Ex his enim tribus officiorum generibus, primum quidem spectat ad nos, nempe facere iudicium, secundum ad proximum, diligere misericordiam; tertium verò ad Deum, quod ipsa Prophetae verba declarant, cùm ait: Sollicitè ambulare cum Deo tuo. Singula verò hęc ita explicat. Cùm ordinata in homine charitas à seipso incipiat, primò omnium attendere oportet officium illud, quod sibi ipse homo debet: id est, facere iudicium, & Cor Iudicis assumere. Boni autem Iudicis est, benè compositam & reformatam habere Prouinciam. Et quiain homine, tamquam in parua Republica, duae partes principales reformandae sunt; Corpus scilicet, cum omnibus membris, & sensibus suis; atque Anima, cum omnibus affectibus, & potentijs: necesse est vt illae partes reformentur, & benè ordinentur secundùm regulam virtutis.

Idem. Granat. Cap. 16.Secvndo, debet homo proximo exhibere misericordiam, & Cor matris erga eum gerere. Considera autem quomodo prudens, & pia mater amans filium, admonet eum, si quod immineat periculum, succurrit illi in necessitate, suffert eius delicta eum patientia, nunc castigans iustitiâ, nunc dissimulans, & tegens prudentiâ. Animaduerte quomodo eadem mater gaudet in bonis, & contristatur in malis sui filij: non aliter atque si propria illius essent; quanto cum zelo vtilitatem & honorem eius affectet; quàm piè, quamq́ue diligenter Deo semper pro illo supplicet; denique quòd magis sollicita sit pro salute filij, quàm pro sua propria; & quòd in se crudelis sit, & seuera; vt clemens sit, & pia erga filium. Si eò itaque peruenire tibi liceat, vt tali Corde diligas proximum, iam ad perfectionem charitatis peruenisti. Si. inquam, haec sex officia charitatis proximo praestiteris: Amare, Consulere, Subue-nire, Sufferre, Ignoscere, Bonis exemplis docere; iam muneri tuo erga illum perfunctus es.

Tertio, oportet hominem sollicitumCap. 17. ambulare cum Deo suo, & Cor filij erga illum gerere, eumq́ue illo Corde diligere, quo filius solet patrem. Est enim vnum ex praecipuis Christi officijs, tale Cor erga Deum homini immittere. Considera itaque nunc diligenter, quale sit Cor filij erga patrem suum: quo sit in illum amore, quo timore, quâ reuerentiâ, quâ obedientiâ, quo zelo honoris illius, quomodo seruiat illi gratis, quantâ cum fiduciâ recurrat ad illum in omni suâ necessitate, quâm patienter ferat correptionem, & castigationem illius, cum reliquis omnibus. Tali quoque & tu esto in Deum Corde & animo; & absoultè partem hanc Iustitiae adimplebis. Ad parandum verò Cor huiusmodi, nouem mihi praecipuè virtutes videntur esse necessariae, quarum prima & principalis est amor: secunda, timor & reuerentia: tertia, fiducia: quarta, zelus honoris Dei: quinta, pura intentio in exercitio diuini cultus: sexa, Oratio & refugium ad Deum in omni periculo, & necessitate: septima, gratiarum actio pro diuinis beneficijs: octaue, obedientia, &conformitas nostrae voluntatis, cum voluntate Dei: nona, humilitas & patientia in omnibus flagellis, & tribulationibus, quae nobis Deus immittit, quae omnia pluribus idem Auctor persequitur. Nobis verò suffecerit pro Epitome huius Libelli ostendisse, opertere vnumquemq; hominem habere

{ Semetipsvm}{ Iudicis.}

erga{ Proximvm} Cor{ Matris.}

{ Devm}{ Filii.}

Sed nimis fortassè diu in primo limine haesimus, & discendi auidos Discipulos in hoc vestibulo remorati sumus: quare postremò hoc tantùm adiungendum videtur.

Qvemadmodvm domus illa, quam SalomonProuerb. 9. 1. scribit Sapientiam sibi aedificasse, in qua Auditoribus suis lautissimum exhiberet conuiuium, septem erat subnixa columnis: ita tota hęc Schola, in qua aeterna Sapientia spirituale epulum Cordatis proponit Discipulis, septem omninò constat Classibvs; quarum singulae plures continent Lectiones, velut diuersa fercula mystici huius conuiuij. Nam vt Sapientia non modò prudentes, & eruditos; sed etiam rudes, & indoctos ad coenam suam inuitabat, dicens: Si quis est paruulus, veniat ad me; & insipientibus locuta est: Venite, comedite panem meum, & bibite vinum quod miscui vobis: ita in sequentibusClassibvs non Perfectorum dumtaxat, sed & Incipientium, & Proficientium Corda cibantur pane vitae & intellectus. Quotquot enim triplicem illam vnius charitatis, siue perfectionis viam decurrunt; omnes ad hanc Scholam pertinent: omnes ad hanc mensam adhibentur. Prouidit siquidem sapientissimus Magister noster, vt singulis, pro diuersa conditione, & palato congruus esser cibus, potus. Prima autem Classis vercordes, vagosq́ue habet Discipulos; qui necdum Scholam ingressi, necdum mensae assidentes, ad vtramque adducendi sunt. In Secvnda Classe viam ingredimur Purgatiuam, in qua Incipientibus subministramus panem subcinericium cognitionis proptiae, panem lacrymarum; & vinum compunctionis. His enim Cor expurgatur, atq; enutritur: quod in Tertia Classe purum, atque emundatum Deo in sacrificium offertur: vbi mox exactissimum subit examen, & an tantâ maiestate dignum sit, diligentie indagine disquiritur. Qvarta Classis Proficientium est, qui Illuminatium viam perambulant: his; ne in via deficiant, panis mundus, candidus, & azymus exhibetur: qui Cordis eorum illuminationem, & profectum in Spiritu Mysticè designat. Qvinta Classis, adquam Perfectie admittuntur, viae Vnitiuae habet exercitia: in quibus misericors Pater filijs suis panem Angelorum de caelo praestat; manna, inquam, absconditum, quodApoc. 2. 17. nemo nouit, nisi qui accipit. Hoc pane enutriti ad caelum subuolant, Deo vniri, & in eo quiescere cibum sibi gratissimum, & delectabilissimam refectionem reputant. In Sexta & Septima Classe, quaedam Dominicae Passionis exercitia, tribus istis vijs communia, continentur: è quibus nemini non gustare licet. Christus enim passus,Zach. 9. 17. est frumentum electorum; cibus viatorum in hoc saeculo peregrinantium, donec ad caelestem patriam perueniant. In opipara1. Pet. 2. 2. hac Passionis mensa, modò geniti infantes lat inueniunt: in hak, AdolescentibusPs. 103. 15. panis Cor hominis confirmans exhibetur: in hac, cibus grandium, folidos eibus perfectorum copiosissimè ab illo subministratur, qui omnes inuitans dicebat:Matth. 11. 28. Venite ad me qui laboratis & onerati estis, & ego reficiam vos.

Sed haec satis. Ite nunc Lectores, & Condiscipuli mei: quisque vestras ingredimini Clases: & propositas à Magistro Lectiones ordine euoluite, & sedulò memoriae mandate.

Finis Libri Primi.

Scholae Cordis Liber Secvndvs. Auersi Cordis ad Deum Conuersio & Directio.

Prima Classis. Cordis Auersio.

DIlectam pacifico Salomoni Sponsam Agriculturae operam dedisse, & custodiendis vineis praepositam, ex sacro Epithalamio satis constat. Christus quoque Dominus, verus Salomon, qui Patrem suum Agricolam; se verò vitem nominat, non aliam sibi Sponsam quaerit, quàm quae vineae praefecturam suscipere, & tueri possit. Vineam autem hanc hominie esse Animam, Sancti Patres passim affirmant. Viua primùm vitis (inquit Ambrosius) radix defigitur: Anima fideiAmbros. radice plantatur, vitis maritatur arboribus: itaCorpus Animae, Anima Corpori coniugatur. Vitis dum ligatur, erigitur: & recisa non minuitur, sed augetur: ita sancta plebs dum ligatur, erigitur; dum humiliatur, attollitur; dum reciditur, coronatur. Vitis surculus veteri ab scissus ab arbore, in alterius foetu radicis inseritur: sic Animae ligni noxialis cicatricibus enodatis, in nouo Crucis ligno, tamquam piae parentis gremio, fouentur & conquiescunt. Nos verò vt huius Scholae structuram per singulas Classes ostendamus, ea quae Sponsa circa vineas in Cantico Canticorum egisse se narrat, Animae, & Cordi sic applicabimus, vt singulos Cordis nostri status, ordine quodam, ijs designari demonstremus.

Primvs igitur Cordis status is est, quo à Deo auersum, abijt post honores, voluptates, & vanitates suas: qui à Sponsa adumbratur, dumCant. 1. 7. se ignorans abijt vaga post vestigia gregum, pascens hoedos suos; & cùm ad mentem reuersaeCant. 1. 5. conqueritur: Posuerunt me custodem in vineus, vineam meam non custodiui. Quod Bernardus explicans,Bernard. Serm. 30 in Cant. ait: Quanto tempore inculta iacuit & deserta, redacta in solitudinem? prorsus desecerat vinum ex ea, arefactis prae sterilitate fidei, virutum palmitibus. Erat fides, sed mortua. Quomodo enim non mortua sine operibus? Quantum nobis, ô vinea mea, furtiuis surreptum est machinamentis, eo ipso tempore, quo vigilantiùs intendere coepimus curae & custodiae nostri? Quot,& quales piorum botros operum aut praefocauit ira, aut tulit iactantia, aut faedauit inanis gloria? Quanta ab illecebra gulae, quanta ab acediae Spiritu, quanta à pusillanimitate Spiritus, & tempestate sustinuimus? Haec Bernardus. Atque hic est status vecordis Animae, in frigidissima quasi hyeme constitutae, quae vineae culturam prorsus negligit, ac deserit. Nempe imitatur primum parentem suum, qui nec ipse vineam suam curstodiuit; sed permisit subrepere sibi vulperculam dolosam, quae vineam suam deflorauit. Primus enim ille homo cùm in honore esset,Ps. 48. 13. non intellexit: comparatus est iumentis insipientibus, & similis factus est illis. Talis quoque est illa Anima, quae tota hac Classe vaga, sine Corde oberrat, & de vno, in aliud vitium sese imprudens praecipitat. Anima enim (vt BasiliusBasil. in cap. 5. Isaiae. obseruauit) quae indulgenter ac remissè viuere sinitur, perinde atque vinea quaepiam neglecta, eluxuriat: & siluescit sarmentis, seq́ue effundens circa incommoda, nec vllam adferentia frugem; natiuo succo exhauritur. Sed eam it a fugientem, & oberrantem ponè insequamur, & considerationis oculo diligenter obseruemus.

CORDIS FVGA.

Columba seducta non habens cor. Oseae. 7. 11.

Quam fugeret, fugitiua, tuum. cor, si cor haberes.

Non meminisse mei, non meminisse sui?

1.

Lectio Prima. Cordis Fuga.

Columba seducta non habens Cor. Oseae 7. 11.

Quam fugeret, fugitiua, tuum Cor, si Cor haberes

Non meminisse mei, non meminisse sui?

SCholam Cordis ingredi cupiens, antequam in ipsa penetralia te inferas, hîc in limine nonnihil subsiste: atque, vt ordine procedas, prusquàm Cordistui qualitatem considerare incipias, diligenti indagine disquire, an reuera etiam Cor habeas, & vbinam illud sit? Etsi enim nemini dubium videatur, quin omnis homo viuens Cor habeat, illudq́ue non alio loco sit, quàm in quo est ipsum animal: spirituali tamen loquendi modo, multi admodum inueniuntur Corde prorsus destituti. Neque verò id paradoxum videri debet, cùm Spiritus Sanctus in Sacra Scriptura auersas à Deo mentes, sine Corde esse, aut Cordeindigere pronuntiet. Quid enim est aliudProuerb. 6. 32. quod Sapiens dicit: Qui Adulter est, propter Cordis inopiam, perdet AnimamProuerb. 11. 12. suam. Itemq́ue illud: Qui despicit amicum suum, indigens Corde est: nisi quòd Adulteri, & amicorum contemptores, amentes, caeci, ac sine Corde stolidi sint? Hinc insanos, stupidos, stultos & ignauos; excordes, & vecordes Latinè dicimus: quasi sine Corde. Cor enim Sapientiae sedes est. Nam vt Salomon dixit: In Corde prudentis latet Sapientia. Sed alijs quoque Scriptoribus eadem phrasis vsitata est. Sic Plautus dixit de muliere: Cui pectus sapiat, nam Cor non potest, quia nullum habet.Tortull. l. 4. c. 10. scribens, ait: Eum nec Cor, nec cerebrum habere. Et Ausonius, ludens in Rhetoricastrum quemdam quòd reminisco dixisset, ait:

Auson. Epig. 47.Reminisco Rufus dixit in versu suo

Cor ergo versus, immò Rufus non habet.

Iterumq́ue:

Epig. 48.Qui reminisco putat se dicere posse Latinè

Hic vbi Cor scriptum est, legeret Cor, si Cor haberet.

Considera ergo Primo, Peccatorem qui seductionem Cordis sui sequitur, verè non habere Cor, quia illud tran-stulit in illam rem, quam inordinatè nimiùm concupiscit, & amat. Sic Dauid dicebat: Cor meum dereliquit me. QuodPs. 39. 13 exponens S. Gregorius: Cor nostrum, ait,Greg. l. 4. in 9. c. 1. lib. Reg. tom. 2. nos derelinquit, quando sic à concupiscentijs carnalibus vincimur, vt intentionem Cordis in terrenis, & carnalibus, atque corporeis; & non in caelestibus, & spiritualibus ponimus. Superbus, Cor suum in honoribus, & vana gloria ponit; & ideò cum ipso non est. Vnde Ieremias increpans dicebat: Audi popule stulte,Ier. 5. 21 qui non habes Cor. Luxuriosi, & Gulosi Cor, totum immersum est carnis voluptatibus, crapulae, & ebrietati. Vnde Oseas: Fornicatio, vinum, & ebrietas auseruntOseae. 4. 11. Cor. Atque idem de alijs omnibus peccatis verè dici potest: Qui enim peccat, fornicatur à Domino, & recedit Cor eius retrò, oblitusq́ue Dei sui, declinatPs. 43. 19 semitas suas, à via mandatorum eius. Quanto igitur studio vitandum est peccatum, quod Cor, mentem, & Sapientiam aufert!

Considera Secvndo, Peccatorem comparari Columbae excordi, & seductae; ita enim apud Prophetam legimus: Factus est Ephraim quasi Columba seducta,Oseae 7. 11. non habens Cor. Nihil dici potuit deRibera ibid.peccatore elegantius: verè enim est quasi columba seducta. Et cùm multa habeat Columba, quae laudat Scriptura (vt quòd celerrimè volat, quòd felle & amaritudine caret, quò limpidas aquas amat, quòd cadauerum pastum refugit) hoc solum in eâ peccator imitatur, quòd facilè seducitur; quòd non habeat Cor. Fallaci quadam boni specie capitur, & breui caducaq́ue voluptatulâ illectus, vltrò se in laqueos, & in ipsas crudelissimorum hostium manus conijcit. Spoliatur, laceratur, nec irascitur spoliantibus, aut lacerantibus: sed libenter ad easdem aedes reuertitur, in quibus mala haec pertulit, & grauiter vulneratus est. Non habet profectòDeuter. 32. 29. Cor, vtinam saperet, atque intelligeret, & nouissima prouideret! vitaret certè laqueos paratos; & caueret, intelligeret saepè se cecedisse, nec fortiorem esse nunc quàm cùm caderet.

Considera Tertio, Difficile admodum esse Cor ita custodire, vt à nobis non fugiat. Petulantium enim puerorum more semper se domo propriis, vt vanitates & lucius suis indulgeat. Est veluti canis venaticus, pruriens pedibus ad venationem, & ad praedam suam omni momento exire gliscens: quarecùm à sensuum oblectamentis nonnihil moueri coeperit, statim magno ardore in illa fertur; & ad ea, relicto Deo, cui adhaerere deberet exire festinat. Magna haec est, prô dolor! Cordis nostri miseria, quam agnouit, & deplorauit Sanctus Augustinus:August. in Psal. 85. Vix, inquit, stat Cor ad Deum suum, & vult se tenere vt stet, & quodammodo fugit à se, nec inuenit cancellos, quibus se includat, aut obices quosdam, quibus retineat auolationes suas, & vagos quosdam motus. Diceret vnusquisque sibi hoc contingere, & alteri non contingere; nisi inueniremus in Scripturis Dei Dauidem orantem quodam loco, & dicentem: Quoniam2. Reg. 7. 27. inueni, Domine, Cor meum, vt orarem ad te. Inuenisse se dixit Cor suum, quasi soleret ab eo fugere, & ille sequi velut fugitiuum; & non posse comprehendere, & clamaraPs. 39. 13 Bernard. in Medit: cap. 9. ad Dominum: Quoniam Cor meum dereliquit me. Similis est Bernardi querela: Nihil est, inquit, in me Corde meo fugacius, quod quoties me deserit, & per prauas cogitationes diffluit, toties Deum offendit: sibi non concordat, à se dissonat, à se resilit, voluntates alternat, consilia mutat, aedificat noua, destruit vetera, destructa reaedificat, eadem iterùm, atque iterùm, alio & alio modo mutat, &ordinat: quia vult, & non vult; & numquam in eodem statu permanet. Et post pauca: Cor meum dum futurum non curat gaudium, nec diuinum quaerit auxilium, ab amore caelestium elongatur, & in amore terrestrium occupatur. Cumq́ue elabitur ab illis, & inuoluitur in istis, vanitas illud recipit, curiositas deducit, cupiditas allicit, voluptas seducit, luxuria polluit, torquet inuidia, turbat iracundia, cruciat tristitia: sicq́ue miseris casibus, submergitur omnibus vitijs, quoniam vnum Deum (qui ei sufficere poterat) dimisit. Per multa dispergitur, & huc illucq́ue quaerit vbi requiescere possit, & nihil inuentit quod ei sufficiat, donec ad ipsum redeat. Omni igitur custodia custodiendum est Cor ne à nobis recedat.

Considera Qvarto, Maximum omninò damnum esse, Corde carere: quemadmodum enim ab ipso vita procedit, & eo laeso vicina est mors Corporis; ita quoque in spiritualibus Cordis inopia,Prouerb. 6. 13. Plin. lib. 11. nat. Hist. cap. 37. vt dicebat Salomon, perdit animam. Rem miram narrat Appianus Alexandrinus de duplici victimâ excorde. Iulius Caesar die quo in curiâ occubuit, Senatum ingressurus de more fecit: apertâ victimâ Cor defuit. Extispice nescio quid vaticinantede Imperatoris obitu; irrisit Iulius, & aliam admoueri iussit; led & haec Corde caruit. Quamuis verò id Cicero eludat,Cicero li. 2. de Diuinat. victima sine Corde certus mortis nuntius est: nam Etheluio quoque Pertinace, eo die quo occisus est, sacrificante, negatur in hostia Cor reperrum. Sed quid hoc in Arcano Sermone designet videamus. Totos nos quanti sumus, Deo Optimo Maximo in sacrificium, & hostiam viuentem offerre debemus: verùm si Corde destituta sit victima, non tantùm Deo displicebit; sed & certissimum mortis Animae nostrae indicium erit. Omnibus igitur modis prouidendum est, ne Cor nostrum derelinquat nos, sed illud Deo in holocaustum offerre possimus: cui accepta non est oblatio, quae Corde caret; vt enim Sapiens ait: Qui vanus en excors est, patebit contemptui.Prouerb. 12. 8. Opprobrium siquidem sempiternum dabit ei Dominus, nec euader poenasPs. 77. 66. vitae futurae. Virga enim in dorso eius qui indiget Corde. Virga autem in dorsoProuerb. 10. 13. (Bedâ allegoricè interpretante) est vindicta in posterioribus, id est, in sequenti vita. Vtinam haec recogitet Anima, & horrore poenarum perterrita, diligentissimè in Cordis sui custodiam incumbat!

CORDIS VANITAS.

Qui minoratur CORDE, cogitat inania. Eccli. 16. 23.

Ambitio follis, vento distendit honorum

COR vanum; hinc spirat nil, nisi grande NIHIL.

2.

Lectio II. Cordis Vanitas.

Qui minoratur Corde, cogitat inania.

Eccli. 16. 23

Ambitio follis, vento distendit honorum

Cor vanum, hinc spirat nil, nisi grande Nihil.

SEqvere etiam nunc Anima mea, vagi & aberrantis Cordis tui vestigia; & omnes auersiones eius, quibus recedit à Deo Factore suo, attentè considera. Aliâ enim viâ Cordatvs, aliâ vanus & Excors incedit. Ille, quae Dei sunt cogitat: huius tota cogitatio Cordis intenta est ad malum; quam differentiam vt significaret Salomon, dixit: CorEccles. 10. 2. Sapientis in dexterâ eius, & Cor stulti in sinistrâ illius. Quod explicans B. Salonius: Cor, ait, Sapientis in dexterâ eius, quia intentioB. Salonius. & cogitatio viri Sapientis ad hoc tendit, & ad hoc laborat, vt semper bona operetur, quatenus in die Iudicij ad dexteram Domini, id est, sortemiustorum stare mereatur; & cum ipsis in aeterna beatitudine gloriari. Cor verò stulti in sinistrâillius; quia & mala quae cogitat, & malis operibus accumulat: in die Iudicij à sinistris, id est, in sorte reproborum ponetur, & cum eis in aeternum punietur. Sinistrotsum ergo abit Cor stulti, & viam, Anima mea, & considera itinera eius: non vt ea sequaris; sed vt praecipitia, & percula animaduertens, discas ea declinare. Prima autem semita quam ingreditur, vanitatis est, in quâ honoris fumo, & magni nominis vmbrâ praestrictos gerens oculos, gloriam dignitatis affectat, & primas salutationes in foro, primos recubitus in coenis, primas in conuentibus concupiscit Cathedras. Vanum omninò est Cor, quod miserrima ambitio, honorumq́ue contentio occupauit: tumida omnino res est ambitus (inquitSeneca. Epist. 85. Seneca) vana, ventosa, nullum habens terminum; tam sollicita, ne quem ante se videat; quàm ne alium post se.

Audi Chrysostomum honorum vanitatemChrysost. hom. 43. ad pop. Graphicè depingentem: Nihil hominum gloriâ vilius. Nònne vides personas, quas in scena versantes induuntur, quàm sint pulchrae & splendidae? potes mihi talem aspectum in veritate monstrare? Nequaquam. Numquid vmquam earum amore captus es? Non Quare? Quia vacuaesunt, & imitantur pulchritudinem; pulchrae tamen non sunt. Similiter & gloria inanis est, & gloriam quidèm imitatur, non tamen est gloria. Die enim mihi quid habet boni à multis circumspici? sicut enim larua occultat veritatem hominis vsq; ad vesperam, dimisso autem theatro, vnusquisque apparet quod est: ita si post multas tuas laudes auditas domum reuertare, & solus sis, omnis gloria defluxerit. In forum processisti, praesentes in te conuertisti? quid ampliùs? nihil, extinctum est, & euanuit tamquam fumus diffusus. Quantae sunt haec quaeso stoliditatis? quantae dementiae? ad vnum itaque spectemus, quomodo Deus nos laudet. Haec Chrysostomus.

Considera quoque, comparari solerePlin. lib. 11. cap. 32. hanc gloriae cupiditatem Chamaeleonti, qui, vt Plinius ait, maximum habet pulmonem, & nihil aliud intùs: ita quoque vani homines, praeter ostentationem, & ventosam iactantiam, nihil prorsus habent. Vtq́ue idem Chamaeleon non alio pascitur alimento, quàm aëris, ideoq́ue ore est semper hiante: similiter quibus Cor vanum est, nihil captant praeter popularem auram, & inanem laudem, quà se sustentant. Sanctus verò Anselmus honoris cupidos, pueris papilionesAnselm. lib. simil. cap. 72. insequentibus, similes facit. Illi enimdum hos insequumtur, sępè pedes offendunt; cùm alicubi resedisse viderint, cautè incedentes, & manibus ad inuicem plaudentes, latenter eos comprehendere satagunt: sed cùm iam apprehendere voluertint, papiliones subitò auolant: si quando verò eos apprehenderint, exultant de nihilo, quasi magnum quid fuerint adepti. Ita quoq; gloriae studiosi, saepiùs in grauia crimina incidunt, quibus Animam vehementer ladedunt: aliquando verò cùm viderint eos sibi paratos, latenter accedunt, vt eos valeant obtinere, quò dum appropiant vehementer gaudent & exultant: sed cùm propiùs accesserint, eosq; se posse iam apprehendere putauerint, honores de manibus eorum se excutiunt, & aliqua de causa de alios aliquos se transferunt. Quos, si quando adepti fuerint gratulantur, quasi aliquem verum honorem fuerint assecuti; cùm ad veri honoris culmen peruenire non possint. Quid verò puerilius, aut vanius hoc studio concipi potest? Quid autem est honor & gloria, nisiIsaiae 40. 6. vapor quidam; &, vt ait Propheta, flos foeni, qui subitò exarescit, & decidit? TotusAugust. in Psal. 102. enim, vt ait Augustinus, splendor generis humani, honores, potestates, diuitiae, typhy, minae, tumores, flos soeni est. Floret illa domus, & magna domus; floret illa familia, &quàm multis floret? aut quàm multis Annis viuunt? multi Anni tibi, breue tempus Deo, in comparatione longorum, & longè viuentium saeculorum, omnis flos cuiusque domus, sic est quomodo flos agri, vix est annua omnis pulchritudo Anni. Quidquid ibi viget, quidquid ibi candet, quidquid ibi pulchrum est, non perennat, immò per totum Annum duci non potest, ergo

Carpe nouos flores, dum flos nouus, & noua pubes;

Et memor esto aeuum sic properare tuum.

Quousque ergo filij hominum ambulatis inPsal. 4. 3 vanitate Cordis vestri? vt quid diligitis vanitatem; en non quaeritis veritatem? Quò enim tendunt cogitationes, quae exeunt de Cordibvs vestris, nisi ad vanitatem, & insaniasPs. 39. 5. falsas? nouit enim Dominus cogitationesPs. 93. 11. hominum, quoniam vanae sunt. Et, quiEccli. 16 23. minoratur Corde, cogitat inanîa. Cordis vestri paruitatem, vanitatis studium arguit, & vecordes vos esse indicat. Quis enim Cordatus illa tamquam delectabilia, & vera bona consectetur, quae non nisi vana sunt, & verum dolorem adferunt? tale autem est honoris & gloriae studium. Vt enim qui tabaci vaporem bibit, quantumuis volupe id illi videatur, nil tamen nisi fumum haurit, faedumq́ue exhalat oderem. Quid verò inde consequitur, nisi dolor? quemstillantes ex oculis lacrymae, capitis vertigo, anhela tussis satis superq́ue testantur? ita qui honores consectantur, nihil solidi consequuntur: sed vt vanitatem auidè vorant, ita nil nisi vanitatis fumos emittunt, & magnum dedecus, pro quaesito decore, non rarò nanciscuntur. Auertat Deus à Cordibvs nostris fascinationem vanitatis huius, tribuens ei, vt non praeualeat inPs. 51. 9. vanitate sua. Ego sentio (inquiebat Augustinus)Augtus. lib. 4. de Trinit. cap. 1. quàm multa figmenta pariat Cor humanum: & quid est Cor meum, nisi Cor humanum? sed hoc oro Deum Cordis mei, vt nihil ex eis figmentis pro solido vero eructem.

Considera deinde Cor nostrum esse instar thuribuli, aut cuiusdam foculi prunis referti, cui quidquid inieceris illud recipiet, & quemadmodum si thuribulo imponas aromaticos pastillos, tota domus suaui replebitur odore & suffitu, sin autem immiseris sulphur, tota horribili faetore contaminabitur. Ita prorsus Cordi nostro accidit: si salutaribus illud occupetur Meditationibus; de Christi Passione, de diuinisPs. 143. 7. beneficijs, memoriam abundantiae suauitatis eructabit; sin autem mundi vanitates, sceptra, diademata, honores, dignitates, & his similia Corde versaueris, nil nise fae-tidus fumus ex illo egredietur. Non declines ergo, ô Anima mea, Cor tuum in vanitates, & in res nihili; sed solida bona, quibus Animus pascitur, toto Corde inquire. Non enim honores te facere possunt meliorem; sed si ijs delecteris, peiorem proculdubio efficient: experto id crede Salomoni; qui post Regalis solij sublimitatem, post diuitias longè maximas, honorem, & famam toto orbe vulgatissimam, omnesq́ue voluptates, & delitias, quibus humanum Cor perfrui posset, quasi ex altissimâ cathedrâ quid de omnibus his sentiret, ita proclamauit: Vanitas vanitatum, & omniaEccles. 1. 1. vanitas. Quid habet ampliùs homo de vniuerso labore suo, quo laborat sub Sole?

Itemq́ue: Si Annis multis vixeret homo, &Idem. 11. 8. in his omnibus laetatus fuerit, meminisse debet tenebrosi temporis, & dierum multorum: qui cùm venerint, vanitatis arguentur praeterita. Quare per Ironiam tandem ita concludit: Laetare ergo Iuuenis in adolescentiâ tuâ, & in bono sit Cor tuum in diebus iuuentutis tuae; & ambula in vijs Cordis tui, & in intuitu oculorum tuorum: & scito quòd pro omnibus his adducet te Deus in iudicium. Adolescentia enim, & voluptas vana sunt.

CORDIS AGGRAVATIO.

Filii hominum usquequô graui CORDE? Psal. 4. 3.

Crapula et ebrietas, solidi duo pondera plumbi.

Nata polo, sursum tendere CORDA vetant.

3.

Lectio III. Cordis Grauitas.

Filij hominum vsquequò graui Corde Psalm. 4. 3.

Crapula & ebrietas solidi duo pondera plumbi

Nata polo sursum tendere Corda vetant.

COnsidera Primo, quòd Parens ille noster, vnus & solus Deus, vt ait Lactantius,Lactant. lib. 2. c. 1 cùm fingeret hominem, id est animal intelligens, & rationis capax, eum ex humo subleuauit, & ad contemplationem sui Artificis erexit: quod optimè ingeniosus Poëta signauit:

Pronaq́ue cùm spectant animalia cetera terram,Ouidius. Metamor.

Os homini sublime dedit, caelumq́ue videre

Iussit; & erectos ad sidera tollere vultus.

Hinc vtique ἄνθρωπον Graeci appellarunt, quòd sursum spectet. Spectare autem nos caelum Deus voluit, vtique non frustrâ; nam & aues, & ex mutis penè omnia caelum vident: sed nobis propriè datum est caelum rigidis, ac stantibus intueri, vt reli-gionem ibi quaeramus, vt Deum, cuius sedes illud est, quem oculis non possumus, Animo contemplemur. Vt verò hoc faciamus, Cor nostrum sursum tendere debet. Ipsi enim sibi renuntiant, seq́ue hominum nomine abdicant, qui non sursum aspiciunt, sed deorsum. Humi enim miseri volutantur, cùm deorsum quaerunt, quod in sublimi quaerere deberent. Quid ergo rebus inferioribus subiacet humanum Cor quid capiti suo terram homo superponit? caelum potiùs intueatur, ad cuius spectaculum eum excitat summus Artifex verus Deus. Ille sublimem vultum dedit, vt Cor quoque ad sublimia conscenderet. At miser homo in terram suo vitio curuatur, pronusq́ue in humum suâ sponte procumbit, altam mentem, & ad Patrem suum cum Corpore erectam ad inferiora deprimit, tamquam eum poeniteret non quadrupedem esse natum. Optimè proinde monet Boëtius:

Boët. de Consolat. Metro 5.Qui recto caelum vultu petis, exerisq́ue frontem,

In sublime feras Animum quoque, ne grauata pessum

Inferior sidat mens, Corpore celsiùs leuato.

Sursum igitur Cor, sursum Animus, sursum mens, totusq́ue homo tendat, vt Auctori suo coniungatur.

Considera Secvndo, Vt Cor sursum vergat debere esse leue, & à praegrauante pondere iniquitatis liberum; leuia enim sursum, grauia deorsum feruntur. Quemadmodum igitur Podagrâ laborantem, vel aliter impeditos habentem pedes, nihil iuuat, si reliquum leue Corpus habeat: ita quoque nisi Cor nostrum leue fuerit, ad caelum non conscendet. Quare summoperè vitanda est Cordis grauedo: quod Regius Vates monuit, dicens: Filij hominum vsquequò graui Corde?Ps. 4. 4. Quinam autem dicuntur graui Corde, nisi illi qui talentum plumbeum iniquitatisZac. 5. 7 in Corde insidens gerunt, nec eo deposito iugum Christi suaue, & onus leue inMatth. 11. 9. humeros accipiunt? Quid autem rectius peccato conuenit, quàm nomen ponderis, aut oneris; quo nimirùm ita praegravatur peccator, vt in abyssum inferni submergatur,Exod. 7. 14. sicut plumbum in aquis vehementibus. Hinc apostolus monet, deponere omne pondus, & circumstans nos peccatum. Et Poenitens Dauid deplorat iniquitates suas supergressas caput suum, & sicut onus grauePs. 27. 5. grauatas super se. Ideoq́ue se eorum pondere deorsum incuruatum: Miser, inquit, factusPs. 37. 7. sum, & curuatus sum vsque in finem. Verè enim miser, & infelix est omnis peccator,qui eò vsque se inclinat, terraeq́ue affigit, vt se malignis Spiritibus pontem substernat: & velut ab illis victus, eorum se pedibus calcari permittat. Hoc est quod DominusIsa. 51. 23. apud Isaiam dicit: Qui te humiliauerunt, dixerunt Animae tuae: Incuruare, vt transeamus: & posuisti vt terram Corpus tuum, en quasi viam transeuntibus. InGregor. hom. 31. in Euang. quae verba Gregorius: Malignis Spiritibus in nobis locum damus, cùm terrena concupiscimus, cùm ad temporalia appetenda curuamur. Pudeat ergo terrena concupiscere, & dorsa mentium ascendentibus aduersarijs praebere. Quis non Persianum illud exclamet:

O curuae in terras Animae, & caelstium inanes!

Vel potiùs Dauidicum Epiphonema decantet:Ps. 4. 3. Filij hominum vsquequò graui Corde? vt quid diligitis vanitatem, & quaeritis mendacium? Verè enim (vt ChrysostomusChrysost. in Psal. 4. obseruauit) optimè Dauid Cor graue, malorum esse causam dixit, quod cùm Aurigae locum teneat, non solùm equum non cohibeat, sed etiam deorsum praecipitet. Et cùm oporteat carnem alatam efficere, cùm aegritudinum onere pessumdatur. Quando ergo vel Auriga, vel Gubernator talis fuerit, quaenam est spes salutis? Ne faciamus ergo Cor graue, ne, quem-admodum nauigia, quae nimium habent saburrae, demergatur.

Considera Tertio, Christum Dominum in Euangelio edocuisse, quaenam illa sint quae maximè Cor graue efficiant; cùm dixit: Attendite ne grauentur CordaLuc. 21. 34. vestra crapulâ, & ebrietate, & curis huius vitae. Sicut enim nauis, ait Chrysostomus,Chrysost. homil. 9. in Genes. aquis impleta vt exhauriri nequeat, statim submergitur: ita & homo cùm crapulae & ebrietati seipsum exponit, in preaceps vadit, & rationem suam submergit. Idemq́ue alibi: QuemadmodumHomil. 45. in Matth. seruus, quando supra vires quidquam impositum est, domino suo impudentiùs maledicit: sic & venter nimiùm plenus mentem, & cogitationem plerumque corrumpit; hinc est quòd se cognoscere minùs potest. Contrà verò, vt Augustinus dixit: Cùm Anima ab esu,August. lib. qq. vet. & nou test. q. 10. & potu fuerit liberata, tunc se meliùs cognoscit. Sicut enim in Speculo sordido non se talem homo aspicit, qualis est; ita & escâ, & crapulâ si quis fuerit grauatus, alterum se sentit, quàm est. Ita bonas omnes cogitationes, quas ieiunus & sobrius Animus facilè concipit, conceptas retinet, retentas in opus educit; vna crapula obruit, suffocat,extinguit. Quemadmodum enim fameliciMaxim. lib. 2. de Charit. imaginatur, & sitientis aquam: sic hominis crapulosi, & ventri seruientis Animus non nisi ciborum varias cupedias cogitat. Gnathonis Animus non nise in patinis est, & culinae vestibulum non egreditur. EleganterTertull. li. contra Isychicos. Phil. 3. 19. Tertullianus de huiusmodi: Tota erorum charitas in cacabis feruet, tota fides in culinis calet, tota spes in ferculis iacet, quorum Deus venter est, pulmo Templum, aqualiculus Altare, Sacerdos coquus. Voluptuarios hos homines porcisNyssen. lib. de Virginit. cap. 5. Nyssenus comparauit: Nam vt porcorum oculi naturâ in terram conuersi, rerum caelestium aspectum non habent; sic Animus Corporis luxu perditus, cùm ad humilia, & ad ea quae sunt pecudum inclinatus sit, non caelum ampliùs, neque reliquarum rerum conuenientiam & decorem cernere poterit. Adeò nimirùm obbrutescit, cui Cor graue est, & terrae affixum; quòd iure merito Cor luteum appellandum Chrysostomus censuit.

Considera Qvarto, Ex crapula, & ebrietate, velut foecundis parentibus, aliam nasci Cordis grauitatem, quâ nimirùm per libidinem terrae affigitur, aut potiùs in profundo terrae sepelitur: ita vthomo, quasi Corde priuatus esset, omni Sapientiâ & intellectu destituatur. Accidisse id legimus prudentissimo Regum Salomoni,3. Reg. 3. 12. cui cùm ex voto Deus dedisset Cor sapiens, & intelligens; in tantum, vt nullus ante eum similis ei fuerit, nec post surrexerit: (vnde etiam dicitur, accepisse3. Reg. 4. 29. Sapientiam & prudentiam multam nimis, & latitudinem Cordis quasi arenam quae est in littore maris) huius tamen tanti Regis deprauatum est Cor per mulieres; adeò vt sequeretur Deos alienos: Nec3. Reg. 11. 29. erat Cor eius perfectum cum Domino Deo suo, sicut Cor Dauid patris eus. Ab illa igitur Cordis celsitudine mortalium omnium prudentissimum luxuria detraxit; adeoq́ue Excordem reddidit, vt Idololatra fana gentilibus dijs vxorum suarum exstrueret. Causam autem huius reddit Bernardus: quòd carnalium hominumBern. l. de nat. & dignit. Amoris c. 1 Cor libidine praegrauatum in ventrem eorum defluxerit, & in brutum transierit, applicans enim eis illud Psalmi, Factum est Cor meum tamquam cera liquescens,Psal. 21. 15. in medio ventris mei, subdit: In angusta quippe Corporis parte Cor locatum est, vbi quasi medium superiorum sensuum arcem, & Corporis inferioris, sicut populi humilioris, quasi quamdam regeret &dispensaret Rempublicam, totamq́ue circumquaque cogitatuum & actionum regionem; sed ad concupiscentiae carnalis ignem degeneri quâdam mollitie liquescens, totum diffluxit in ventrem, & in medium ventris, videlicet non sapiens nisi ea, quae ventris sunt, & de ventre in ventris inferiora omnia confundens, omnia degenerans, omnia adulterans, amoris naturalem affectum peruertens in brutum quemdam carnis appetitum; non solùm quae non licet appetentem cum contumelijs Corporis, in passionibus ignominiae: sed adeò ablitum suae antiquae generositatis, vt qui creatus erat Deo soli, à corruptis, & corruptoribus suis aestimetur esse potiùs luxuriae naturale domicilium, & vitiorum omnium prostibulum. Infelices qui tantum, naturâ reclamante, sibi viluerunt, vt Animae suae locum, qui proprius Dei Creatoris erat, & nulli creaturae communicabilis; sedem satanae, sedem spurcitiarum, & omnis immunditiae constituerent!

Considera Qvinto, Aduersus hanc Cordis noxiam grauitatem, optimum remedium esse, si illud à voluptatibus reuocemus, & inordinatis eius cupiditatibusIsidor. Clarius Orat. 59. fortiter resistamus. In toto enim isto Animi & Corporis nostri commercio id acci-dit, (vt scripsit Clarius) quod in stateris, vt quod vni additur, alterius fiat detrimentum: vt quo magis Corpus alitur, hoc totum ad Animi infirmitatem redundet. Si cùm is qui foris noster homo est,2. Cor. 4. 16. corrumpitur, is qui intùs est renouatur de die in diem, vt Apostolus schripsit. Detrahendum igitur Corpori est, vt qui intùs est Cordis homo roboretur. Cor nostrum in mari huius saeculi nauigat, mille periculis ac procellis expositum: quamobrem si nimiùm grauetur, exonerandum erit, vt portum caelestis patriae feliciter attingat. Solent enim Nautae tempestatis praescij, naufragium timentes, quaecumque in naui sunt fluctibus committere, ne cum naui submergantur. Idipsum nobis faciendum est, imminet enim omnibus horis horrenda tempestas, Mors, inquam; & illam subsequens extremum Dei Iudicium, nemini non formidandum, de quo Iob dicebat; Semper quasi tumentes superIob 31. 23. me fluctus timui Deum. Quid igitur nobis faciendum? proijciendae merces mundanarum voluptatum, & inanes sollicitudines huius vitae. Velut tempestate deprehensi (ait Gregorius) pondus nauis abijcimus,Greg. in citat. cap. Iob. quando ab oppressa mente desideria terrena remouemus; sitq́ue vt subleuatanauis enatet, quae mergebatur onerata: quia nimirùm curae, quae in hac vita deprimunt, mentem trahunt in profundum. Opportunum sanè foret, vt vnusquisque dispiceret quotannis, immò singulis Mensibus, ac Hebdomadibus, quaenam voluptates, curae, ac sollicitudines Cor magis praegrauarent, easq́ue si posset omninò praescinderet; sin minùs in parte minueret.2. Reg. 14. 26. Ita typicè legimus Absalonem grauantem caesariem capitis semel in Anno totondisse, & ponderasse pondere publico. Quid enim hoc in Arcano sensu significat, nisi vt temporalium rerum voluptates, quae Cor nostrum praegrauant, quantum licet abscindamus, easq́ue iam praeteritas non nostro affectu, non currupto Cordis iudicio, sed publico Sanctorum, & ipsius Dei pondere appendamus; easq́ue vt verè sunt nihili, ac pili faciamus.

CORDIS AVARITIA.

Diuitiae si affluant, nolite COR apponere. Psal. 61. 11.

Cor vbi sit, quęris vaga et excors? scilicet hîc est

Est ubi, quod proprio plus tibi corde placet.

4.

Lectio IV. Cordis Auarities

Diuitiae si affluant, nolite Cor apponere.

Psal. 61. 11.

Cor vbi sit, quaeris, vaga et excors? scilicet hîc est,

Est vbi, quòd proprio plus tibi Corde placet.

COnsidera Primo, Inter ea impedimenta, quae Cor nostrum maximè à Deo auocant, & terrae affigunt, cum primis numerari diuitias; quarum vel amittendarum formido, vel acquirendarum aut retinendarum sollicitudo, ita totum hominis Animum occupat, vt nullum in eo diuinae bonitati locum relinquat. Nemo enim alius, ait Seneca,Seneca Epist. 18. Idem Epist. 7. est Deo dignus, quàm qui opes contempsit. Si vis vacare Animo, aut pauper sis oportet, aut pauperi similis. Vt. adamas si iuxta magnetem ponatur, non patitur attrahi ferrum: aut si admotum magnes apprehenderit, adamas è diuerso rapit, atque aufert: ita pecuniae studium dissidet cum Christiana pietate, & modis omnibus auocat, nec sinit adhaerescere Christo. Vocatur ipse Christus, & verè etiam est Soliustitiae, qui non nisi à mundo oculo videriMatth. 5. 8. potest, sicut scriptum est: Beati mundo Corde, quoniam ipsi Deum videbunt. At si diuitiarum pondera oculos nostros obstringant, radios diuini huius Solis, velut interiectum Corpus, impediunt, ne in Animum nosturm illabantur; non secus atque vmbra terrae Solem & Lunam intercurrens, atrâ caligine Lunam obumbrat, eiusq́ue Eclipsim facit. Hinc qui diuitijs student, non tam diuitiarum domini, quàm veri serui sunt; non tam opes habent, quàm ab ijs habeanturFrancis. Petrarc. dial. 53. Multò crebriores inuenias, ait Petrarcha, quos propheticus sermo notat viros diuitiarum, quàm diuitias virorum: sic nimirùm caeca cupiditas, vilitasq́ue Animi dePs. 75. 6. dominis, seruos facit. Dormierunt somnum suum, ait Regius Vates, & nihil inuenerunt viri diuitiarum in manibus suis. Infelices prorsus sunt hi viri diuitiarum, vera potiùs ipsarum mancipia, Ditis, Plutonis, & Mammonae seruituti addicti, qui caelestem hereditatem negligunt, diuersi abHorat. li. 1. Ep. 1. Ethnico Poëta, qui dicebat:

Et mihi res, non me rebus, submittere conor.

Ambr. de Nabut. cap. 6.Tolerabiliorem, ait Ambrosius, esse conditionem seruulorum: quia seruiunt hominibus, diuites Diti, & peccato, semper in vinculis & compedibus.

Considera Secvndo, Non in facultatibus crimen haerere, nec malas esse diuitias: sed malam esse earum cupiditatem. Quare optimè admonet Psalmista dicens: Diuitiae si affluant, nolite Cor apponere.Psal. 61. 11. Iubet Basilius in homiliâ, cum admiratione hanc suspicere vocem, & animaduertere, quòd suos diuitiae possessores torrente prerapido ocyùs praeter currunt, & alios alio modo mutant in dominos; sicut ex alto ruens loco fluuius accedit subitò, mox recedit; magis possibile esse vt aquam manu comprehensam contineas, quàm vt diuitias durabiliter conserues. Quemadmodum fieriElias in Orat. 43. non potest, ait Nazianzeni Scholiastes, Elias; vit qui aquam manu ceperit, eam constringendo retineat (per medios enim digitos elabetur) eodem modo fluxae diuitiae, si retinere tentes, effluent. Atque haec est ratio cur diuitijs Cor non sit apponendum, ne cùm fluxae sint, simul Cor effluat. Non vides,Aug. in Psal. 61. ait Augustinus, quia si ibi Cor posueris, & tu flues? Sicut enim flumina curruntIdem in Psal. 88. in mare: sic cupidi homines in amaritudinem huius saeculi prolabuntur. Quare optimè ait Apostolus: Eos, qui volunt diuites fieri, incidere1. Timot. 6. 9. in tentationem, & in laqueum diaboli, & desideria multa inutilia, & nociua, quae mergunt homines in interitum, & per-ditionem. Quis igitur non vehementer timebit, ne Cor diuitijs appositum, ab illis, velut à molari lapide, in profundum abyssi detrahatur, prorsusq́ue submergatur? Expende verò quid phrasis illa velit, apponere Cor; idem enim est, ac magni facere, & valdè curare, vt ex alijs Scripturae locis satis constat. Ita namq; Iob Domino dicebat:Iob 7. 17Quid est homo, quia magnificas eum? aut quid apponis erga eum Cor tuum? Ita SapiensProuerb. 22. 17. monebat: Appone Cor ad Doctrinam meam. Et ipse de se Salomon ait: ApposuiEccles. 8. 16. Cor meum vt scirem Sapientiam. Contrà verò de obdurato Pharaone Moysis & Aaronis, aut potiùs ipsius Dei minas, plagasq́ue;Exod. 7. 23. contemnente dicitur: Auertitq́ue se, & ingressus est domum suam, nec apposuit Cor etiam hac vice. Quod idem est, ac si dixisset; non anima duertit, non curauit, sed prorsus contempsit. Diuitiae igitur si habeantur, non ijs Cor apponendum est: nec magni faciendae, aut curandae sunt. VtCicero. enim Cicero ait: Nihil tam angusti, tamq́ue parui Animi est, quàm amare diuitias: nihil honestius, magnificentiusq́ue, quàm pecuniam contemnere.

Considera Tertio, Quam ob causam Cor diuitijs non sit apponendum. Hanc autem tradens Augustinus, ita ad Probamviduam scribit: Pertinet ad vidualem cutamAugust. Epist. 121 tuam, diuitiae si affluant, ne apponas Cor, ne in eis putrescendo moriatur, quod sursum esse debet, vt viuat. Te in illorum numero deputa, de quibus scriptum est: ViuentPsal. 21. 27. Corda eorum in saeculum saeculi. Moritur ergo Cor, quod diuitijs apponitur. Quomodo enim illud viueret à Corpore & Anima tam longè separatum? Non enim in Corpore esse putandum est, quod opibus nimiùm adhaeret: Vbi enim est thesaurusMatth. 6. 21. tuus, ait Christus, ibi Cor tuum erit. Quod manifesto exemplo S. Antonius de PaduaIn Vita eius apud Surium. Tom. 3 comprobauit: Cùm enim in exequijs cuiusdam vsurarij praedicta Christi verba pro Concione tractaret, inter cetera ait: Mortuus est hic diues, & sepulus est in inferno;Luc. 16. 22. ite ad thesaurum eius, & in illius medio inuenietis Cor eius. Corpore iam humato, abierunt homines, parentes & amici, & Cor adhuc calidum in medio nummorum eius inuenerunt. Assine huic est quod ex Auctore de dono timoris refert Gabriel IachinoConc. de Cordis munditia. de Auaro quodam, post plurimas diuitias coaceruates, subitaneâ morte extincto: cuius Corpus cùm amici, vt quo genere mortis sublatus esset intelligerent, dissecari curauissent; Cor eius minimè repererunt. Quamobrem attoniti, ac stupefacti,ad cistam, in qua thesauri illius asseruabantur, cucurrerunt, eaq́ue reseratâ, Cor illius ibidem inuenerunt; sed inter vngues diaboli, qui in specie draconis thesauris illis incumbens, articulis, & vnguibus suis miserum Cor Auari illius discerpebat, atque dilaniabat; his verbis eos alloquens: Amicus vester propter aurum & argentum hoc Cor suum mihi vendidit, atque idcircò iure optimo meum illud est; non ipsius, mihiq́ue inde licet facere quidquid mihi collibitum fuerit. Permisit Deus id ita fieri, vt omnibus ad oculum ostenderet, verissimam esse sententiam illam Euangelicam:Matth. 6. 21.Vbi est thesaurus tuus, ibi est Cor tuum.

Considera Qvarto, Alias rationes cur diuitijs Cor apponi non debeat; quasLuc. 8. 6. Christus Dominus indicauit, cùm eas spinis, verbum Dei suffocantibus, similes esseLudolph. de vita Christ. part. 1. cap. 64. dixit. Spina enim primò & dolorem creat, cùm infigitur, & cùm infixa manet, & cùm extrahitur: sic diuitiae magno labore acquiruntur, maiore timore conseruantur, & maximo dolore amittuntur, iuxta illud.Bernard. Serm. de conuers. ad Cler. cap. 12.B. Bernardi: Diuitiarum, inquit, amor longè ampliùs desiderio torquet Animam, quàm refrigeret vsu; vtpote quarum acquisitio quidem laboris, possessio verò timoris, amissio plena doloris inuenitur. Secun-dò, vt colligi spinae non possunt, quin manum laedant: sic comparari diuitiae vix possunt, quin Anima laedatur. Tertiò, quemadmodum spinae non nisi in extremitate pungunt, cùm reliquum Corpus planum, & tractabile sit: ita diuitiae nunc quidem videntur dulces; sed in morte horribiliter pungunt, vt sanguinem Cordis eliciant. Nemo moriens tanto dolore afficitur, quanto Auarus. Vnde Sapiens: O Mors, quàmEccli. 41 1. amara est memoria tua homini habenti pacem in substantia sua! Quartò, qui spinas laxâ, & apertâ manu tenet, illarum non pungitur aculeis: sin verò manum contrahat, quò magis contrahit, eò magis sauciatur. Sic diuitiae, si expansâ & liberali manu ferantur, noxiae non sunt, sed causa meriti; si verò arctiùs eas comprimis, si auidè constringis, & tenes, si difficulter eas à te, perinde ac si viscera tua essent, auelli sinas iam Animum tuum mortiferis aculeis cruentant. Disce ergo illis Cor non apponere; sed potiùs cum Sanctis illas contemnere, & nudum Christum nudus sequi: aut saltem, à nimio diuitiarum amore expeditus, signata ab eo vestigia vel à longe subsequere.

CORDIS DVRITIES.

COR suum posuerunt ut adamantem, ne audirent legem. Zach. 7. 12.

Nec te verba mouent, nec verbera, nec mea dona,

Ferrea pręduri COR adamantis habens.

5.

Lectio V. Cordis Durities.

Cor suum posuerunt vt adamantem, ne

audirent legem. Zachar. 7. 12.

Nec te verba mouent, nec verbera, nec mea dona,

Ferrea, praeduri Cor adamantis habes.

COnsidera Primo, Nihil esse quod Cor ita à Deo auertat, illiusq́ue conuersionem impediat, quàm ipsius Cordis duritiem: haec ipsi Deo pertinaciter resistit, omniaq́ue media salutis respuit. Hanc Iudaeis Sanctus Stephanus ita exprobrauit, dicens: Durâ ceruice,Actor. 7. 51. & incircumcisi Corde, & auribus; vos semper Spiritui Sancto resistitis! Sed quid est Cor durum? Cor durum, inquitOrig. l. 1. in Epist. ad Rom. Tom. 3. Origenes, in Scripturis dici videtur, cùm mens humana, velut cera frigore iniquitatis obstricta, signaculum Imaginis Diuinae non recipit. Cui consonat Philo, dicens:Philo. lib. Quis diuinar. rerum heres? Anima, cerae more, (vt priscus quidam ait,)si dura sit, formas respuit, nec sibi sinit imprimi: sin autem sit obsequens, aut mediocriter facilis, profundè sigilla recipit. Itaq́ue durum Cor omnes Dei impressiones, inspirationes, admonitiones reijcit, quibus Cor molle acquiescit. Quare optimèBern lib. 1. Consid. cap. 2. dixit Bernardus: Nemo duri Cordis salutem vmquam est adeptus: nisi quem fortè miserans Deus abstulit ab eoEzech. 36. 26. (iuxta Prophetam) Cor lapideum, & dedit illi Cor carneum. Pergit verò ipse Cordis duritiem Graphicè describere: Quid igitur, inquit, Cor durum? ipsum est quod nec compunctione scinditur, nec pietate mollitur, nec mouetur precibus; minis non cedit, flagellis duratur. Ingratum est ad beneficia, ad consilia infidum, ad rudicia faeuum, inuerecundum ad turpia, impauidum ad pericula, inhumanum ad humana, temerarium ad diuina, praeteritorum obliuiscens, praesentium negligens, futura non prouidens. Ipsum est cui praeteritorum, praeter solas iniurias, nihil omninò non praeterit, praesentium nihil non perit, futurorum nulla, nisi fortè ad vlciscendum, prospectio, seu praeparatio est: & vt in breui cuncta horribilis mali mala complectar, ipsum est quod nec Deum timet, nec hominem reueretur.

Considera Secvndo, Eam esse Cordis humani duritiem, vt rigidissimis omninò rebus, & quae vix arte domari possunt, comparetur. Sanctus Gregorius ait: AEre, ac lapidibus insensibilium hominumGreg. lib. 7. Mo. cap. 9. Corda signantur; qui saepè & supernos ictus accipiunt, & tamen nullâ disciplinae percussione mollescunt. Sed & ipsa sacra Scriptura easdem adfert comparationes, durum Cor vocans lapideum; hominesEzech. 36. 26. verò hoc Corde praeditos, Deus vocat populum durae ceruicis, filios durâExod. 32 9. facie, & indomabili Corde. Sic Isaias ait: Scio quia durus es tu, & neruus ferreusIsaiae 48. 4. ceruix tua, & frons tua aerea. nec dissimiliter Ieremias ait: Indurauerunt faciesIerem. 5. 3. suas supra petram, & noluerunt reuerti. Quorsum autem dicit supra petram? nisi vt designet maiorem esse Cordis duritiem quàm lapidis, ferri, & aeris. Constat sanè metalla, etiam durissima, igne liquefieri, & à fabro edomari. At filij hominum indomabili sunt Corde, quod nec igne diuini amoris liquescit, nec ictibus diuinarum comminationum emollitur. MalleusIerem. 23. 29. conterit petras, & gutta excauat lapidem. In Christi Passione petrae quoqueIob 14. 19. scissae sunt, & monumenta aperta, sola autem hominum Corda, proMatth. 27. 51. quibus solis Deus patiebatur, nullo pietatis sensu permouentur, aut ad poenitentiam scinduntur. Vnde haec dura, & obdurata Corda adamanti à ProphetaZachar. 7. 11. comparantur: Noluerunt attendere, & auerterunt scapulam recedentes, & aures suas aggrauauerunt ne audirent, & Cor suum posuerunt vt adamantem, ne audirent legem. In rerum vniuersitate nihil adamante durius esse multi scribunt; idq́ue nomine suo Graeco praefert. Αδαμας enim idem quod indomabilis dicitur, de quo tamen, vt Rupertus ait, illud mirandum,Rupert. in Zachar. quòd cùm tantae sit duritiae, solo perfusus sanguine hirci, statim dissoluitur. Verùm superat adamantem durities Cordis humani, illud enim nec sanguine hirci mollescit & sedatur, nec Sanguine illius Agni immaculati, qui se pro nobis in Crucis ara hostiam constituit, & Sanguinem profudit, vt Animos nostros pertubationum callo efferatos mitigaret, viamq́ue muniretad vitam immortalem consequendam. Hoc intuens D. Bernardus exclamat: O duri & indurati filij Adam, quos non emollit tanta vis amoris! Miratur & nostro tempore hanc Cordis duritiem Bernardus alter, eamq́ue his versibus perstringit:

Caucaseae rupes durae, sunt robora dura,Bernard. Bauhusius lib. 1. Epigram.

Duraq́ue tardipedum cornua torua boum;

Dura silex, vitreumq́ue gelu, dens durus aratri,

Duraq́ue de parijs marmora scissa iugis;

Duraq́ue, quae Siculis restant incudibus aera,

Ignibus ingenium vix domitura suum;

Et lassi quondam Brontes, Steropesque satentur

Durius aeterno nil adamante dari

Dura haec: sed qui oculis siccis te, Christe tuetur

Pandentem teneras ad duo ligna manus;

Et tua purpureo rorantia membra cruore,

Diaq́ue vulnisico tempora cincta rubo,

Qui videt haec lentus, celeri neque carpitur igne,

Nec se Magdaleas eliquat in lacrymas,

Robore, rubipus, & silice hic, cornuq́ue, geluq́ue,

Ferro, adamante, aere, & marmore durior est.

Considera Tertio, Multiplicia mala, & maxima damna quae Cordis durities adfert. Primò enim deseruntur à Deo, qui durum Cor habent; vnde Apostolus ait: Tradidit eos Deus in desideriaRom. I. 24. Cordis eorum, in immunditiam. Et ipse Deus per Psalmistam: Non audiuit populusPsal. 80. 12. meus vocem meam, & Israël non intendit mihi. Dimisi eos secundùm desideria Cordis eorum, ibunt in adinuentionibus suis. Hi sunt qui transierunt in affectumPsal. 72. 7. Cordis. Quidquid enim Corde affectarunt, & concupierunt, hoc assecuti sunt,omniaq́ue eis ex voto successerunt. Secundò,Prouerb. 2. 14. tales, vt ait Sapiens, laetantur cùm malè fecerint, & exultant in rebus pessimis, quorum viae sunt peruersae, & infamesProuerb. 10. 23. gressus eorum. Et iterùm: Quasi per risum stultus operatur scelus. Tertiò, quod ex hoc sequitur, fiunt impudentes adEzech. 3. 7. peccandum, vnde Ezechiel ait: Omnis domus Israël attritâ fronte est, & duroGreg. homil. 10. in Ezech. Corde. Frontem, inquit Gregorius, Cordis in impudentiam, atterit culpa frequens, vt quò crebriùs committitur, eò de illa committentis Animus minùs verecundetur. Atque ideò ad tantam Cordis duritiam quandoque peccator peruenit, vt iam in correptione sensibilis non sit, quia qui vsu peccandi induruit, nullo modo corripientis verbum, id est, manum palpantis sentit; sicut Iudaeae crebriùsIerem. 3. 3. delinquenti dicitur: Frons meretricis facta est tibi, noluisti erubescere. Hinc Quartò ad omnes Dei monitiones, & increpationes, aures, oculos, & CorMatth. 13. 15. clausum habent: Incrassatum est, inquit Christus, Cor populi huius, & auribus grauiter audierunt, & oculos suos clauserunt, ne quando videant oculis, & auribus audiant, & Corde intelligant, & conuertantur, & sanem eos. Hinc sen-sim demerguntur in profundùm, vt non tantùm contemnant remedia salutis, sed omninò insensibiles fiant, vt medijs etiam periculis indormiant. Audi Scripturam: Eris sicut dormiens in medio Mari:Prouerb. 23. 34. & quasi sopitus Gubernator amisso clauo, & dices: Verberauerunt me, sed non dolui: traxerunt me, & ego non sensi. Quid verò malorum hanc iliadem consequitur, nise quòd, Quintò, fiant omninò incorrigibeles; vnde de ijs ait Sapiens: Considera opera Dei, quòdEccles. 7. 14 nemo possit corrigere quem ille despexerit. Et Sapientiae: Nequam est natio eorum,Sap. 12. 10. & naturalis malitia ipsorum, & non poterat mutari cogitatio eorum in perpetuum. Malum porrò hoc excipit malorum omnium maximum, finalis nempe impoenitentia, & vindices Dei ira. Benignitas Dei (inquit Apostolus) adRom. 2. 4. poenitentiam te adducit, secundùm autem duritiam tuam & impoenitens. Cor thesaurizas iram in die irae. Quàm meritò ergo dicit Scriptura: Cor durum malè habebit in nouissimo. Etenim sicut AEgyptij, cum suò Pharaone obdurati,Exod. 15. 5. cum abeuntes Israëlitas persequuntur, fluctibus Maris rubri inuoluti descenderunt in profundum quasi lapis: ita dura, &obdurata Corda, instar molaris lapidis, magno impetu ruunt in barathrum abyssi infernalis.

Considera Qvarto, Quantopere timere debeas, ne sensim spirituali priueris, patiarisq́ue te paulatim trahi,Bernard. lib. 1. de Consider. cap. 2. & duci ad Cor durum. Nec pergas quaerere, ait Bernardus, quid illud sit, si non expauisti, tuum hoc est. Solum est Cor durum, quod semetipsum non exhorret; quia nec sentit. Expauesce ergo, Anima fidelis, & audi Psalmistam praeclarè adhortantem:Psal. 94. 8. Hodie si vocem Domini audieritis, nolite obdurare Corda vestra.Hebr. .3. 13. Audi & diuinum Paulum: Adhortamini vosmetipsos per singulos dies, donec hodie cognominatur; vt non obduretur quis ex vobis fallaciâ peccati. Caue peccatorum fallaciam, quae in duri Cordis scopulum, velut Syrenes fallaces, petrahit. Dum enim peccato non resistitur, ad aliud mox prolabitur: atque ita in consuetudinem peccandi, & quamdam velut necessitatem homo adducitur. VulneriBernard. lib. 1. de Consid. cap. 11. vetusto, ait Bernardus, & neglecto callus obducitur; & eò insanabile, quò insensibile fit. Enimuerò nisi peccatrix Anima citò de remedio consolationem recipiat, de assiduitate contrahit stupo-rem: ita nimirùm in Cordis duritiam itur, & ex illa, in auersionem. Quod à Corde nostro Deus Cordis nostri auertat.

CORDIS DIVISIO.

Diuisum est COR eorum, nunc interibunt. Osae. 10. 2.

Me tibi cum totum dederim, vanissima, CORDIS,

Cur mihi, virgo, tui pars aliquanta datur.

6.

Lectio VI. Cordis Diuisio.

Diuisum est Cor eorum, nunc interibunt. Oseae. 10. 2.

Me tibi cùm totum dederim, vanissima, Cordis

Car mihi Virgo tui pars aliquanta datur?

COnsidera Primo, Benignissimum Deum humani Cordis tam esse amantem, vt solus sibi illud exposcat: adeò verò zelotypus est, nullum vt omninò in eius consortium admittat. Hinc est quòd semper totum Cor sibi exhiberi postulet; vult enim nos toto Corde ad se conuerti. Ita enim per Ioëlem dicit: Conuertimini ad me in toto CordeIoël. 2. 12. vestro. Vult quaeri toto Corde; ita enim Moyses edixit: Cùm quaesieris DominumDeuter. 4. 29. Deum tuum, inuenies eum: si tamen toto Corde quaesieris. Et ipse Dominus: Quaeretis me, & inuenietis:Ierem. 29. 13. cùm quaesieritis me, in toto Corde vestro. Vult seruiri sibi toto Corde:Deuter. 10. 12.Quid enim petit Dominus Deus tuus, ô Israël, à te, nisi vt timeas Dominum Deum tuum, ac seruias ei in toto Corde tuo? Amari vult toto Corde; scriptum estMatth. 22. 36. enim: Diliges Dominum Deum tuum, ex toto Corde tuo, & ex tota Anima tua, &3. Reg. 8. 23. in tota mente tua. Laudantur quoque qui ambulant coram Deo toto Corde suo.2. Paralip. 34. 31Et qui toto Corde sequuntur Deum. Et qui custodiunt praecepta & testimonia,Iudith 4. 17. & iustificationes Dei in toto Corde suo. Et qui orant Deum toto Corde suo.Prouerb. 3. 5.Monemur quoque habere fiduciam in Domino ex tot Corde nostro. Nullam igitur partem Cordis abesse vult, qui toties totum Cor postulat. Meritò proindeAugust. super Ioannem. minatur Augustinus: Vae duplici Corde! de suo partem faciunt Deo, & partem faciunt diabolo. Iratus Deus, quia sit ibi pars diabolo, discedit, & totum diabolus possidet. Quare mirandum minimè estOseae 10. 2. si dixerit Propheta: Diuisum est Cor eorum, nunc interibunt. Quis enim viuat Corde, vel Corpore diuiso? Iure proinde4. Reg. 17. 8. reprobi erant, & à populo Dei segregati Samaritani, eò quòd & Dominum colebant, & pariter dijs Assyriorum seruiebant.Sophon. 1. 5. Iure quoque Deus per Prophetam maledicit eis, qui iurant in Domino,& iurant in Melchon, Idolo sic dicto.

Quàm grauiter verò Elias increpat: Vt3. Reg. 18. 21. quid claudicatis in duas partes? si Dominus est Deus, sequimini illum; si autem Baal, sequimini illum. Sic etiam Samuel monebat: Si in toto Corde vestro reuertimini1. Reg. 7. 3. ad Dominum, auferte deos alienos. Quinam autem sunt dij alieni, nisi ea quae homines relicto Deo diligunt, ac colunt? atque hinc existit Cordis diuisio, cùm fieri non possit vt Deum eodem Corde diligamus, quo diligimus mundum, & Deo contraria. Hinc Apostolus dicebat: Qui cum vxore est, sollicitus est1. Cor. 7. 33. quae sunt mundi, quomodo placeat vxori, & diuisus est. Quomodo verò diuisus? in multas nimirùm curas distractus, vt vni Domino vacare non possit; sed partem Deus, partem, & potiorem vxor, & filij sibi vendicent. Ita quoque in alijs quae amamus accidit: Cor enim hominis, vt HugoHugo. ait, quod priùs diuino amori fixum, stabile perstitit, & vnum amando vnum permansit, postquam per desideria terrena defluere coepit, quasi in tot diuisum est, quot ea sunt, quae concupiscit.

Considera Secvndo, Plurimis typicis figuris Deum nos instruxisse, vt illi totum Cork offeramus. Non potuit stare1. Reg. 5. 2. Idolum Dagon in eodem Altari cumIsaiae 28. 20. Arca Dei. Coangustatum est stratum, ita vt alter decidat, & pallium breue vtrumque operire non potest. Quae enim haec Ara? quis hic lectulus duos non admittens, nisi Cor nostrum, geminosLeuit. 19. 9. non capiens amores. Noluit Dominus agrum vnum semine conseri diuerso:Deuter. 22. 10. noluit arari in boue, & asino iugo iugatis vno: noluit vestes lanâ linoq́ue mixtim contexi, vel Iudaeos ijs indui. Quae omnia nihil aliud significant, quàm diuersos affectus, sibiq́ue dissimiles in eodem Corde existere non posse.Matth. 6. 24. Et quod Christus dixit: Neminem posse duobus Dominis simul seruire: aut enim vnum odio habebit, & alterum diliget; aut vnum sustinebit, & alterum contemnet. Prorsus enim ita est, non potest homo duos fines contrarios simul intendere; non potest ad oppositos terminos currere, & qui duos sectatur lepores, neutrum capit. SapienterAnselm. Epist. 2. ad Hugon. Sanctus Anselmus. Sic est de Corde hominis & amore Dei, quomodo de vase & oleo. Nam sicut vas, quantò magis habet aquam, aut alium similem liquorem, tantò minùs capit oleum: ita Cor in quantum occupatur alioamore, excludit diuinum. Alia similitudine id exponit Nazianzenus:

Namque duplex veluti cernens caput, oraq́ueCarm. 2. bina,

Aut etiam geminas spectans in codice chartas,

Non totam verè poterit comprendere formam,

Id licet obnixè studeat, sed parte retentâ,

Effugiet sparsum, tenuem pars altera visum:

Sic Christo & mundo quisquis partitur amorem,

Huius amor planè leuis est & frigidus: At qui

Totam Animi flammam penitus defixit in vno,

Ille procul dubio constans, & certus Amator.

Considera Tertio, Eos qui partim mundo, partim Deo Cor suum tradunt, facillimè à diabolo superari. SimilesPet. Berchor. reductor moral. lib. 7. cap. 2. enim sunt degeneri cuidam Aquilarum generi, quod in aqua venatur: vnum enim pedem clausum, more anseris, habet, quo natat; alterum aduncum & acutum, quo, more ceterarum Aquilarum, praedam rapit. Tales sunt, qui volunt duobus Dominis seruire; Deo, appetendo caelestia; & diabolo, amando terrena. Habent semper cum pede aquilino, pedem anserinum, cum affectu spirituali effectum terrenum. Ad vtramque ripam volunt pascere, & hîc cum delitiosis natare in fluxis fortunae bonis; & sursum cum viris spiritualibus euolare, vt praedamcaelestem rapiant. Sed isti degeneres sunt, & à coruo, qui diabolum notare potest, facilè superantur. His accedat quòd qui Deo & mundo frui concupiscunt, omni prorsus voluptate (quam tamen tantopere ambiunt) destituantur. Mundi enim gaudijs se totos tradere reformidant; à spiritualibus verò excluduntur, quia Cor mundanâ fęce infectum, diuini fauoris incapax est: itaq́ue miseri penduli haerent; nec Deo, nec mundo coniuncti. Appositissimè proinde Virginem Nazianzenus hortatur, vt se totam Christo tradat, nullâ parte mundo relictâ:

Nazian. carm. 3. in praecept. ad Virg.Sed te, ait, iunge Deo, procul hostem pelle malignum,

Christi totae manens; tenerae nec subdita carni.

Nec velut in lepidae fieri solet orbe choreae,

Hunc dextrâ, hunc laeuâ teneas, quantumq́ue propinqua

Tantum etiam à Christo sis omnipotente remota,

Et simul addicas Animum carniq́ue, Deoq́ue.

Considera Qvarto, Quàm meritò Animarum nostrarum Sponsus totum Cor nostrum desideret: cùm ille prior seipsum vltrò nobis totum impenderit. Nam, vt canit Ecclesia:

Se nascens dedit socium,Breuiaer. Roman.

Conuescens in edulium,

Se moriens in pretium;

Se regnans dat in praemium.

Quidquid de nostro assumpsit, totum nobis contulit ad salutem. Expende veròAndreas Capella Medit. 3. in Dom. 12. post Pent. eum qui praecipit se amari ex toto Corde, priùs lanceâ latus suum transuerberari voluisse, vt eo patefacto Cor suum nobis donaret. Eum qui iubet se amari ex tota Anima, primò Animam suam pretiosissimam, moerore & tristitiâ confici, & ad mortem vsque, nostri causâ, coangustari voluisse. Eum qui mandat se ex omnibus viribus amari, nostri amoris gratiâ, omnes vires suas in Cruce consumpsisse; vsque adeò, vt ijs contritis, & exhaustis, in manus Patris Spiritum exhalauerit. Quin igitur totum Cor tradimus Deo, qui se totum nobis, & pro nobis obtulit? Poterat sanè clementissimus Redemptor noster Iesus, vel vnicâ Sanguinis sui guttulâ, immò solo Cordis gemitu, millenos, si fuissent, Mundos redimere: sedEphes. 2. 4. propter nimiam charitatem quàm dilexit nos, voluit totum Sanguinem suum, orbe toto pretiosiorem, pro nobis effundere, Vt quid igitur auari, & parci erimus erga tam liberalem Amatorem, vt ei nonnisi modicam particulam Cordis nostri largiamur? Quaenam haec ingratitudinis & illiberalitatis species est, vt tantâ dilectione praeuenti, tam exiquâ parte respondeamus? immò ne respondeamus quidem, si adulterinis amoribus Cor nostrumAugust. cap. 19. soliloq. quoque pateat. Minus enim te, Domine, amat; qui tecum aliquid amat, quod non propter te amat. Ille quippe singularis amor est, qui soli, non adiungit alterum. Sufficis, ô Anima, Deo; sufficiat & tibi Deus, vt nullum praeter eum Amatorum admittas; nulli partem Cordis tribuas, sed totum da illi, qui se totum tibi dedit. Reuoca omnem Cordis tui affectum ab vniuersis rebus creatis, eumq́ue in vnum coge, & vni Dilecto tuo totum impende, qui se tibi totum impendit.

Nazian. de Laud. Virgin.Nam veluti latomi solertes, quiq́ue fabrilem

In lignis artem exercent; cùm linea recta

Quaeritur, exactâque operâ captatur amussis,

Ex oculis vnum claudunt, & lamine toto

In socium fuso, visus acieq́ue coactâ

Recta, sequente, tenent, duro, vestigia ferro.

Sic collectus amor, propiùs coniungit amantûm

Pectora casta Deo; cupientem qui cupit, atque

Cernentem cernit, sitq́ue obuius aduenienti,

Quem quò quis plusquam cupit, hoc mage cernit eumdem,

Quòque magis cernit, tantò magis expetit illum

Cernere: sicq́ue bonus semper conuoluitur Orbis.

CORDIS INSATIABILITAS.

Insatiabilis oculus Cupidi. Eccli. 14. 9.

Non triquetrum toto COR est satiabile mundo,

Solum, quę fecit, COR replet vna trias.

7.

Lectio VII. Cordis Insatiabilitas.

Insatiabilis oculus Cupidi.

Eccli. 14. 9.

Non triquetrum, toto, Cor est satiabile, mundo:

Solùm quae fecit, Cor, replet vna Trias.

COnsidera, Eam esse Cordis tui capacitatem, vt nulla creatura quantumuis magna illud replere, ac satiare queat. Vnde quidam PhilosophusCornel. in proëm. in 12. minor. Proph. interrogatus, quid minimum esset simul & maximum; cum vnus dixisset esse oculum, eò quòd membrorum sit minimum, & tamen totum mundum, qui maximus est, visu comprehendat. Respondit non esse oculum, sed Cor: quia Cor non solum mundum, sed & ea quae supra mundum sunt, adeoq́ue res infinitas mente, amore, & affectu complectitur; nec vllâ re, nisi Deo repleri, & satiari potest. QuiBernard lib. de Conuer. ad Cler. cap. 22. pecuniam diligit (inquit Bernardus) nonsatiatur: qui luxuriam diligit, non satiatur: qui gloriam quaerit, non satiatur: denique qui mundum amat, numquam satiatur. Sic fatui filij Adam porcorum vorando siliquas, non esurientes Animas, sed esuriem ipsam pascitis Animarum. Sola nimirùm hoc edulio inaedia vestra nutritur, sola fames alitur cibo innaturali. Non priùs satiabuntur Corda hominum auro, quàm aurâ Corpora satientur, tantum enim

Crescit amor nummi, quantum ipsa pecunia crescit.

atque vt canit Seneca:

Seneca in Herc. Octeo.Capit hic gazis implere famem,

Nec tamen omnis plaga gemmiseri

Sufficit Istri; nec tota sitim

Lydia vincit, nec quae Zephyro

Subdita tellus, stupet aurato

Fulmine clarum radiare Tagum:

Nec si totus seruiat Hebrus,

Ruraq́ue, diues cingat Hydaspes,

Intraq́ue suos currere fines

Spectet toto flumine Gangem,

Auidis, Auidis natura parum est.

Hinc optimè Auarorum cupiditatem cum febricitantium siti Chrysostomus componit:Chrysost. hom. 28. in Matt. Quemadmodum, inquit, qui acutae bilis ardore febricitant, non solùmextinguunt ardorem potu, verumetiam accendunt; sic qui Auaritiâ laborant, cùm huic cupiditati, omni bili acerbiori, pecuniam offerunt, maiori seipsos flammà incendunt. Hinc insatiabile Cor Auari, numquam dicit, Sufficit; nec libidinosus satiatur voluptate;

Nam sibi cuncta petens, numquam saturandaClaud. Cupido,

Quae velut immanes reserat dum bellua rictus,

Expleri, pasciq́ue nequit

Quis verò honorum titulis expleri Cordis cupiditatem credat? cum de his dicat Seneca: Numquam improbae spei,Seneca in lib. de Benef. quod datur satis est: omnia meruisse se existimat, nec satis pretio aestimatum putat. Maiora enim cupimus, quò maiora venerint, intentioq́ue concitatior est: ambitio enim, siue cupiditas, vt flammae infinita vis, acrior est, quò ex maiori incendio emicuit. Verè sic est: nullo termino clauditur dignitatum ambitus, quantumuis enim Deus

Praeclaris Auidos ornet honoribus,Boëtius lib. 2. Metro 2.

Nil iam parta videntur,

Sed quaesita vorans saeua rapacitas

Alios pandit hiatus.

Nil ergo in hoc toto terrarum orbe inueniri potest, quod Cordi nostro sufficiat. Quid enim sunt omnia quae mundus continet? Audi Sapientem quemdam:

Lips. in Epitaph.Humana cuncta fumus, vmbra, vanitas,

Et scenae imago (& verbo vt absoluam)

Nihil

Quomodo autem Nihilum hoc immensumBern. super Euang. Eccenos reliquimus. Cordis nostri sinum replere posset? Nimirùm ad imaginem Dei facta Anima (inquit Bernardus) ceteris omnibus occupari potest, repleri non potest. De se id Augustino loquenti credere possumus:August. Soliloq. cap. 13. Ego, ait, aliud, & aliud sequebar, & à nullo implebar: dum non in me inueniebam te, incommutabile, & singulare indiuisum, vnum bonum, quod consecutus non egeo; quod consecutus, non doleo: quod possidens, satiatur totum desiderium meum.

Considera Secvndo, Ipsam Cordis humani figuram insinuare eiusdem immensam capacitatem: habet enim formam Pyramidis, quae, vti sensu clarum est, perfectum efficit triangulum. Nulla autem alia figura triangularem replere potest, nisi ipsa quoque triangularis fuerit. Mundus autem, Caelum, Astra, Elementa, rotundae, siue sphericae sunt figurae:non igitur quodlibet horum Cor trigonum adimplere potest. Semper enim in tribus angulis vacuitas apparebit: atque hinc conficitur, totum ne quidem mundum humani Cordis cupiditatem posse satiare. Declarauit id inexplebilis illa Alexandri Magni cupiditas, qui AnaxarchoValerius Max. lib. 8. c. 15. comiti suo, ex auctoritate Democriti Praeceptoris innumeros mundos esse referenti; heu me (inquit) miserum, quòd nec vno quidem adhuc sum potitus! Angusta homini (inquit Valerius Maximus) possessio gloriae fuit, quae deorum omnium domicilio sufficit. Hinc Curtius scribit quemdam Alexandro dixisse: Si dij habitum Corporis auiditati Animi tui parem esse voluissent, Orbis te non caperet. Alterâ enim manu Orientem, alterâ contingeres Occidentem. Quare de eo etiam Iuuenalis cecinit:

Vnus Pellaeo Iuueni non sufficit Orbis,Iuuenal. Satyr. 10

AEstuat infelix angusto limite mundi,

Vt Gyare clausus scopulis, paruaq́ue Seripho.

Angustior quoq; desiderio illius fuit mundus vniuersus; de quo Petronius cecinit:

Orbem iam totum Victor Romanus habebat,Petron. arbiter in Satyr.

Quâ mare, quâ terrae, quâ sydus currit vtrumque,

Nec satiatus erat.

Admirare ergo, & obstupesce hanc tantamBernard. de interiori domo cap. 63. Cordis tui immensitatem. O custos Cordis (ait Bernardus) quàm modicum, & cupidum Cor habes; paruum est, & magna capit! Vix ad vnius milui refectionem sufficere posset, & totus mundus ei non sufficit. Solo Corde per totum mundum vago motu discurris, sine pedibus curris, sine manibus operatis, alas non habes, & volare non cessas. Diuitias quotidie congregas, & satiari non potes. Idemq́ue alioIn Medit. cap. 9. loco ait: Humanum Cor per multa dispergitur, & huc illucq́ue quaerit vbi requiescere possit, & nihil inuenit, quod ei sufficiat, donec ad ipsum redeat. A cogitatione in cogitationem ducitur, & per varias occupationes, & affectiones variatur; vt saltem varietate ipsarum rerum impleatur, quarum qualitate satiari non potest. Sic labitur Cordis miseria, subtractâ diuinâ gratiâ. Contemne ergo, Anima mea, haec omnia, quae Cor tuum implere non possunt. Contemne haec visibilia; quia non satiaturEccles. 1. 8. oculus visu. Contemne narratu iucunda, & curiosis grata mentibus; quia auris auditu non impletur. Contemne omnia, quae etiam possessa vacuam, &inquietam te relinquunt. Ad quodcumqueAugust. in Psalm. 102. me conuertero (ait Augustinus) vilescit mihi adeptum, quamuis acciderit desideratum. Quando satiabitur desiderium meum in bonis? non satiabor de mortalibus, non satiabor de temporalibus; aliquid aeternum donet, aliquid aeternum concedat. Bonum tuum quaere, ô Anima mea, nemo bonus nisi vnus Deus; summum bonum, hoc est tuum bonum. Erige spem tuam ad bonum bonorum omnium, ad eum qui satiat in bonis desiderium tuum.

Considera Tertio, Solam Sanctissimam Trinitatem triangulare Cor replere, & inhabitare. Anima mea quam creasti, Domine (ait iterùm Augustinus)Soliloq. cap. 30. ita facta est capax maiestatis tuae, quòd à te solo, & à nullo alio possit impleri; quando autem te habet, plenum est desiderium eius: & iam nihil aliud quod desideretur exteriùs, restat. Dum autem aliquid exteriùs desiderat, manifestum est, quòd te non habet interiùs: quo habito, nihil est quod vltrà desideret: cùm enim sis summum, & omne bonum, non habet quod desideret ampliùs, sed possidet te omne bonum. Deus Pater enim memoriam, Filiusintellectum, Spiritus Sanctus voluntatem perfectè replet: & ideò homo dicitur adGenes. 1. 26. imaginem, & similitudinem Dei factus; vt summum bonum intelligeret, intelligendo amaret, amando possideret, possidenda frueretur. Deus quoque in nulla alia creatura quieuisse dicitur, quàm in homine.Ibid. Creauit enim lucem, creauit firmamentum, creauit caelum, creauit terram, creauit Solem, Lunam, stellas, creauit volucres, pisces, bestias terrae; in nullo autem horum quieuisse refertur. Postquam autem creauit hominem ad imaginemGen. 2. 2. suam, statim dicitur: Requieuit ab vniuerso opere quod patrarat; designans nimirùm se hominis Cor eligisse in habitationem,Bernard. in Medit. cap. 1. & locum quietis suae. Beata Anima (inquit Bernardus) apud quam Deus requiem inuenit, & in cuius tabernaculo requiescit! Beata, quae dicere potest:Eccli. 24. 12. Et qui creauit me, requieuit in tabernaculo meo: negare siquidem requiem caeli ei non poterit. Ita quoque Sanctus Paulus testatur,Ephes. 3. 17. habitare Christum per fidem in Cordibvs nostris. Quia Christus in fide, fides in mente, mens in Corde est. Hic verò dulcissimus Cordis nostri inquilinus, omnem eius cupiditatem ita explet; vt alteri cuicumque rei nullum omninò locumrelinquat. Vis igitur, ô Anima mea, Deum intra Cordis sinum tuum possidere, ille priùs Cor tuum possideat, & inhabitet. Rectissimè enim monuit Sanctus Prosper: Quem possidendi delectat ambitio, Deum,S. Prosper de vita Contempl. qui possidet omnia quae creauit, expeditâ mente possideat; & in eo habebit quaecumque habere sanctè desiderat. Sed quoniam nemo possidet Deum, nisi qui possidetur à Deo; sit ipse primitùs Dei possessio, & efficietur ei Deus possessor, & portio. Et quid potest eo esse felicius, cui efficitur suus Conditor census, & hereditas eius dignatur esse ipsa Diuinitas?

Secvnda Classis. Cordis Reuersio, & Expurgatio.

IN alterâ hac Classe, praeuaricatrix Anima ad Cor reuersa, primam illam triplicis viae semitam, quae Incipientium propria est, & ab officio Purgatiua vocatur, Deo duce ingreditur. Quae enim hîc traduntur Lectiones, eò ferè spectant, vt Cor coram Deo effusum à vitijs, & concupiscentijs circumcidatur; & per poenitentiam conteratur, ac humilietur. Vt quod anteà durum, & omni sorde inquinatum fuit, iam prorsus emolliatur, atque emundetur. Statum hunc caelestis Sponsus expressit, cùm vineaeCant. 2. 12. custodem Sponsam ita allocutus est: Iam hyems transiit, imber abijt & recessit, tempus putationis aduenit. Ac si dicat, Bernardo interprete:Bernard. Serm. 53 in Cant. Tempus faciendi, ô Sponsa, quia hyems transiit, quando operari nemo poterat. imber quoque, qui inundatione factâ operiebat terram, culturas impediebat, & vel sata necabat, vel seri vetabat, is inquam imber excurrit, abiit, &recessit. Nunc vernalis adest temperies, nunc operandi commoditas, nunc frugum, ac fructuum vicinitas. Deinde subdit, vbi, & quid primùm operari oporteat. Tempus, inquiens, putationis aduenit. Ad vineas ergo excolendas ducitur, quae vt possent vberioribus fructibus respondere Colonis, ante omnia necesse est, sarmenta sterilia proijci, succidi noxia, putari superflua. Quid autem hoc est; nisi, vt Honorius AugustodunensisHonor. apud Belrio. dixit: Quotidie resecare superfluam foliorum, hoc est, cogitationum & verborum luxuriam. Infructuosi, ait Philo Carpathius, praescidendiPhilo Carpathius. sunt rami, tollenda sunt omnia scelera, & Animae ab omni peccatorum labe purgandae ijs omnibus, qui filij Dei, Sponsae Christi esse volunt. Vitis quippe quae ritè putatur (ait Theophrastus)Lib. 3. de causis plant. cap. 19. meliùs germen, & fructum adfert, viuereq́ue diutiùs potest. Hinc etiam caelestis Agricola spiritualis vineae palmites non ferentes fructum purgat, vt fructum plus adferant. Ad hancIoannis 15. 2. vineae Cordis nostri putationem, & purgationem omnis ea Doctrina pertinet, quae Lectionibus huius Classis proponitur.

CORDIS REVERSIO.

Redite praeuaricatores ad COR Isaiae 46. 8.

Quin mihi iam toties reuocata reuerteris ad COR?

Nolle redire, merum velle perire, puta.

8.

Lectio VIII. Cordis Reuersio.

Redite praeuaricatores ad Cor.

Isaiae 46. 8.

Quin mihi iam toties reuocata reuerteris ad Cor?

Nolle redire, merum velle perire puta.

VAgatvm, & oberratum iam satis, tempus tandem receptui canere. Prosecuta es hactenus, ô fidelis Anima, vestigia Cordis tui, ad omnia desiderabilia sua prono impetu protuentis. Vidisti, inquam, vecordis Animae insanam stultitiam, cùm non tantùm à Deo salutari suo longè recessit, sed etiam à seipso; hoc est, à Corde suo. Mali enim, vt inquiebatSeneca. Romanus Sapiens, vbique sunt, praeterquam secum. Secum sanè non erat Augustinus antequam ad Deum conuerteretur, qui sic eidem conqueritur: Et vbi ego eram,August. lib. 5. confess. c. 2. quando te quaerebam. Et tu eras ante me, ego autem & à me discesseram, nec me inueniebam, quantò minùs te. Sed audi tan-dem, & exaudi Sponsum tuum per ProphetamIsaiae 46. 8. monentem: Redite praeuaricatores ad Cor. Reuertere, ô praeuaricatrix Anima, ad Cor tuum, nec te itineris poeniteat, etiamsi tibi grandis restet via. Quot enim passibus à Corde tuo recessisti, totidem quoque ad illud redire debes. Si proinde post Idola sensuum tuorumLuc. 15. 13. Cor abijt in regionem loginquam, magna tibi emetienda sunt spatia, vt ad illud reuertaris. Si cum filijs Israël Corde reuersus es in AEgyptum, inde quoque tibi illud repetendum est, ne fortè vicinum tibi arbitreris. Quid vicinius nobis estGregor. 26. Moral. cap. 23. (ait Magnus Gregorius) Corde nostro? Quid vicinius nobis est eâ re, quae intra nos est? & tamen cùm per prauas cogitationes spargitur, à nobis Cor longiùs euagatur. Longè ergo Propheta praeuaricatorem mittit, cùm eum ad Cor suum redire compellit: quia quò se exteriùs fudit, eò ad se vnde possit redire,Eccl. 30. 24. vix inuenit. Miserere ergo Animae tuae placens Deo, & congrega Cor tuum in sanctitate.

Considera deinde, quid sit reuerti ad Cor, siue ad seipsum? Id verò optimè intelliges, si noueris quid sit exire à se, & recedere à Corde. Vtrumqueporrò pulchrè explicatur à Sancto Gregorio: Duobus modis, inquit, extra nosGregor. lib. 2. Dial. cap. 3. ducimur; quia aut per cogitationis lapsum sub nosmetipsos recidimus; aut per contemplationis gratiam super nosmetipsos leuamur. Vtriusque verò exemplum assignans, ait: Ille (prodigus) qui porcos pauit,Luc. 15. 15. vagatione mentis & immunditiae sub semetipsum cecidit, qui tamen cùm postmodum coepit cogitare bona quae perdidit, scriptum de illo est: In se reuersus, dixit: Quanti Mercenarij in domo patris mei abundant panibus. Posterioris verò modi exemplum ponit Sanctum Petrum,Act. 12. 11. qui de carcere ab Angelo eductus, dicitur ad se posteà reuersus; quia eius mentem in extasin Angelus rapuit, itaq́ue extra se quidem, sed super semetipsum fuit. Vterque ergo ad se redijt, quando & ille ab errore operis se collegit ad Cor, & iste à contemplationis culmine ad hoc redijt, quod in intellectu communi vt priùs fuit. Hîc autem de priori Cordis à nobis digressione agimus, quam idem Gregorius ita delineat: Quoties per cogitationisIbidem. motum, nimiùm extra nos ducimur, & nos sumus, & nobiscum non sumus: quia nosmetipsos minimè videntes, per alia vagamur. Hinc iam facilè apparet quidsit reuerti ad Cor, vel semetipsum. Quod Richardus de Sancto Victore explicans,Lib. 5. Contempl. cap. 8. ait: Ab egressu, quasi ad conuersationis nostrae habitaculum reuertimur, quando post mundana negotia, ad circumspectionem morum nostrorum mentis nostrae oculos reducimus, & intima nostra discutientes, quales ipsi simus studiosâ retractationeHector Pintus in cap. 46. Isaiae. perscrutamur. Vis iam redire ad Cor (ait recentior Doctor) cognosce teipsum: cogita, & tecum ipse reuolue, & interroga haec omnia teipsum: Ego vbi sum? quomodo viuo? quid ago? quid spero? quid desidero quid erit si sic moriar? quò ibo? & quas tandem poenas meorum scelerum persoluam? Ecce hae sunt semitae quae ad amussim Cor te adducent. His enim considerationibus TimorEccli. 21. 7. Domini in mente generatur: Qui autem timet Dominum, conuertetur ad Cor suum.

Considera Tertio, Viuam Idaeam, & exemplar, cùm abitus à Corde; tum ad illud reditus, à Christo Domino tibiLuc. 15. 13. proponi in parabolâ filij prodigi. Hic enim accepto patrimonio peregrè profectus in regionem longinquam, ibi dessipauit substantiam suam viuendo luxuriosè. Et vrgente fame adhaesit vni ciuium regio-nis illius, qui misit illum in villam suam. Hic prodigi à Corde suo abitus: haec à seipso peregrinatio, quam peccator imitatur. Primò enim à Deo Patre suo recedens, abit in regionem longinquam. RegioAug. l. 2. q. Euang. q. 33. haec longinqua, ait Augustinus, obliuio Dei est. Quantò enim quisque plus in prauo opere delinquit, inquit Beda, tantòBeda in Luc. c. 15. à Dei gratia longiùs recedit, adeoq́ue etiam à seipso. Quid verò longinquius,Ambros. lib. 7. in. cap. 15. Luc. interrogat Ambrosius, quàm à se recedere, nec regionibus, sed moribus separari, stadijs discretum esse, non terris, & quasi interfuso luxuriae saecularis aestu, diuortia habere Sanctorum? Etenim qui se à Christo separat, exul est patriae, ciuis est mundi. In hac verò ciuitate quid agit? dissipat substantiam suam viuendo luxuriosè. Nam quando egreditur homo à Deo, vtTheophylact. Theophylactus interpretatur, & se à timore Dei elongat, omnia diuina dona expendit. Propinqui enim Deo existentes; nihil tale, quod interitu sit dignum, facimus, iuxta id quad dicitur: Prouidebam DominumPsal. 15. 8. in conspectu meo semper, quoniam à dextris est mihi ne commouear. Illo autem longè à nobis absente, efficimur Apostatae; facientes, & ferentes pessima quaeque, iuxta illud: Ecce qui elongant se à te peribunt.Psal. 72.

At non hîc stat miseria Peccatoris; ad haeret enim vni ciuium, pascitq́ue porcos.Psal. 87. 7. 13.In terrâ enim obliuionis, & regione vmbrae mortis cacodaemoni peccator seruit, qui illum porcorum ministerio mancipat.Titus.Vnde Titus Bostrorum Episcopus: In turpitudinis, inquit, coeno, vltrò citròque aliquantisper volutans, meritò inter procos, censetur. Tandem in eiusmodi vitae obscoenitate diu multumq́ue perstans, alijs quoque perditionis forma efficitur; lasciuiae, luxuriaeq́ue dogmatis certâ quadam ratione illos pascens, & nutriens. Vel porciChrysol. Serm. 5. sunt ipsi daemones, qui Corporum vitijs saginantur & sordibus, vt loquitur Chrysologus.Hieron. Epist. ad Damas. Et Hieronymus: Daemonum cibus est ebrietas, luxuria, fornicatio, & vniuersa vitia. Augetur porrò deincept miseria, quòd cùm fame propè pereat, cupiatq́ue implere ventrem suum porcorum siliquis, nemo tamen eas ille det. Cupit quidem Peccator vitiorum delectatione repleri; sed insatiabilis est peccandi libido.Euthymius. Huiusmodi enim daemones, inquit Euthymius, neminem sinunt satiari voluptatibus, ne citiùs à peccato quiescat. Semper enim excitant appetitum: atque haec est Prodigi, & Peccatoris à Deo Auersio.

Iam verò eiusdem conuersionem, & reditum ad Patrem Considera. In se autem reuersus dixit: Quanti mercenarijLuc. 15. 15 in domo patris mei abundant panibus? Ego autem hîc fame pereo. Benè in se reuertitur,Ambros. lib. 7. in cap. 15. Luc. ait Mediolanensis Praesul, qui à se recessit. Etenim qui ad Dominum regreditur, se sibi reddit; & qui recedit à Christo, se sibi abdicat. Attende verò duabus potissimùm rationibus eum ad reditum impelli. Prima est consideratio pristinae felicitatis, & abundantiae, quam habuit apud patrem; in cuius domo etiam Mercenarij abundant panibus; hoc est, vbi illi qui retributionis & mercedis intuitu Deo seruiunt, plurimis affluunt spiritualibus beneficijs. Altera ratio est, expensio egestatis & famis, quae ad necem vsque eum opprimebat; dedit haec vexatio intellectum vt ad Cor suum rediret, & ad patrem properaret, vnde ait: Surgam, & ibo ad patrem meum. Surrexit, iuit, peccatum agnouit, veniam petijt, & consecutus est. Quòd si & tu Anima mea, per huius vestigia longè á Corde tuo recesseris, & in peccatorum voraginem incideris, noli in regione longinquâ diutiùs permanere; secuta es errantem, sequere poenitentem; secuta es abeuntem, sequere reuertentem. Considerauit ille patriaefelicitatem, seruitutis miseriam, & his seLuc. 10. 37. stimulis ad redeundum incitauit. Vade iam, & tu fac similiter.

Consideravlteriùs, tam benignam super aliquos esse Dei misericordiam, vt eos quasi inuitos, & vocanti Deo repugnantes, ad Cor tamen efficacissimâ suâ gratiâ redire compellat. QuemadmodumGen. 19. 16. enim cùm Loth eiusq́ue liberi ab Angelis admoniti de Sodomâ exire dissimularent, apprehenderunt Angeli manus corum, eduxeruntq́ue de ciuitate: ita quoque cùm Iob 24. 13. aliqui rebelles sunt lumini, & ad omnes Dei voces obsurdescunt, Deus eos quasi manu apprehendens, potentissimo gratiae auxilio tandem reducit ad Cor. Euenit id Sancto Augustino, qui cùm Dei inspiratione quasi colluctans per multas ambages, & anfractus, tandem ad Cor reuersus est. Sed ipsum certamen hoc explicantem audiamus: Tu autem Domine, interAugust. lib. 8. Confess. cap. 7. verba eius (Pontitiani) retorquebas me ad meipsum, auferens me à dorso meo, vbi me posueram, dum nollem me attendere; & constituebas me ante faciem meam, vt viderem quàm turpis essem, & quàm distortus, & sordidus, & maculosus, & vlcerosus. Et videbam, & horrebam; & quò à me fugerem, non erat. Et si conabar à meauertere aspectum, narrabat ille, quod narrabat. Et tu me rursus opponebas mihi, & impingebas me in oculos meos, vt inuenirem iniquitatem meam; sed dissimulabam, en conueniebam, & obliuiscebar. Quae non in me dixi? quibus sententiarum verberibus non flagellaui Animam meam, vt sequeretur me conantem post te ire; & renitebatur? Recusabat, & se non excusabat. Consumpta erant, en conuicta argumenta omnia. Haec Augustinus. Vtinam, benignissime Deus, ita quoque reducas me ad Cor meum, & ad te meam rebellem compellas voluntatem. Vehementer enim reformido, ne serò forsitan, vel in die ob itus mei, vel in extremo illo Iudicio arguas me, & statuas me contraPsal. 49. 29. faciem meam. Quid enim tum faciam, cùm tempus faciendi elapsum fuerit? quomodo reuertar ad Cor cùm aequissimo tribunali tuo Cor sistetur, & nullum reuertendi supererit tempus? Seriùs de reuersione cogitat, qui vitae periodum absoluit, & aeternitatis terminum iam attigit. Intelligite haec qui obliuisciminiIbid. Deum, ne quando rapiat & non sit qui eripiat.

Considera denique, fructum reuersionis ad Cor: praeterquam enim quòderodem motu quo ad Cor homo redit, etiam ad Deum reuertatur (quod sine dubio maximi omninò emolumenti est) hoc insuper homo consequitur, vt veram & stabilem pacem, atque Animi tranquillitatem nanciscatur. Testatur id Regius Vates,Ps. 84. 9. cùm ait: Dominus Deus loquetur pacem in plebem suam, & super sanctos suos,Ioannis 14. 27. & in eos qui conuertuntur ad Cor. Pacem vtique quam mundus dare non potest: pacem,Philipp. 4. 7. quae exuperat omnem sensum, quae custodit Cor & intelligentiam nostram: quam Deus Cordis nostri, Princeps pacis tribuit diligentibus se. Quisquis enim frequenter, & feruenter per accuratum conscientiae examen ad Cor suum reuertitur, magnâ in interiori homine pace perfruetur. Experti id sunt Sanctorum plurimi, atque in primis Beatissimus Pater noster Benedictus; de quo Sanctus Gregorius scribens, eum dissolutorum Fratrum, qui oblato veneno eum interimere studuerant, fugisse consortium, ita ait: Tunc ad locum dilectae solitudinis redijt; & solus in superni Spectatoris oculis habitauit Secvm. Exponens verò quid sit secumGreg. lib. 2. dial. cap. 3. habitare, ait: Si sanctus vir contra se vnanimiter conspirantes, suaeq́ue conuersationi longè dissimiles, coactos diusub se tenere voluisset, fortassè sui vigoris vsum, & modum tranquillitatis abscinderet, atque à contermplationis lumine suae mentis oculum declinasset. Dumq́ue quotidie illorum correptione fatigatus minùs curaret sua, & se forsitan relinqueret, & illos non inueniret. Hunc ergo venerabilem virum Secvm habitasse dixerim, quia in sua semper custodia circumspectus, ante oculos Conditoris se semper adspiciens, se semper examinans, extra se mentis suae oculum non diuulgauit. Imitare Anima mea exemplum hoc, & ad Cor tuum reuersa,

Tecum habita semper, net te quaesiueris extra.

CORDIS EFFVSIO.

Effunde, sicut aquam COR tuum ante conspectum Domini. Thren. 2. 19.

Vota quid occluso, quid vulnera pectore celas,

Ante Deum fusę COR natet, instar aquę.

9.

Lectio IX. Cordis Effusio.

Effunde, sicut aquam, Cor tuum ante conspectum Domini. Thren. 2. 19.

Vota quid occluso, quid vulnera pectore caelas?

Ante Deum fusae, Cor natet, instar aquae.

POstqvam Anima fugitiua ad Cor suum reuersa est, id inprimis agere debet, vt Cor suum etiam repugnans & inuitum ad Dominum adducat, & in illius sistat praesentia, immò illud velut è Corpore suo effundat. Et hoc est quod monebat Psalmographus, dicens: Effundite coram illo Corda vestra. EtPs. 61. 9. Threnodus Propheta: Effunde, sicutThren. 2. 19. aquam, Cor tuum ante conspectum Domini. Nolite, inquit Augustinus, Corda vestra retinere intra Corda vestra: effundite coram illo Corda vestra, non perit quod effunditis, ille enim susceptor meus; si suscipit: quid times effundere? iacta in Domino curam tuam, & spera in Psal. 54. 23. eum. Pluribus autem modis phrasis illa,Effunde Cor tuum, exponitur, omnesq́ue ad nostrum institutum faciunt. Primò enim intelligitur Cor euacuandum esse peccatis & vitijs: vnde Chaldaeus Paraphrastes vertit citatum ex Threnis locum: Effunde sicut aquam peruersitatem Cordis tui; illudq́ue ad poenitentiam reducito. Et quod lib. I. Regum cap. 7.1. Reg. 7. 3. dicitur: Conuenerunt (filij Israël) in Maspha, hauseruntq́ue aquam, & effuderunt in conspectu Domini, & ieiunauerunt in die illa, atque dixerunt ibi, Peccauimus Domino. Idem exponit: Et effuderunt Cor eorum in poenitentia, tamquam aqua coram Domino. Eodem modo S. AmbrosiusAmbr. in Ps. 141. ait: Euacuari Cor omni labe malitiae debet, vt capax fiat gratiae spiritalis, ideoq́ueEphes. 4. 23. Apostolus ait: Renouamini Spiritu mentis vestrae. Cùm enim effunditur vetus malitia, noua sumitur gratia, quâ vnusquisque renouatur. Ita Medici non priùs salutaria pharmaca exhibent, quàm vomitu materiam peccantem euacuauerint. Vas graueolente odore imbutum, odorati vnguenti influxum non recipiet, nisi diligenter priùs eluatur: nec Cor nostrum diuinae gratiae capax erit, nisi pestilens vitiorum odor ex eo effundatur. Si igitur, ô Animal, bono impleri desideras, effundemalum: melle te Deus implere vult, absynthium euome. Vinum in lagenam Cordis infundere paratus est, si acetum effuderis. Expende verò moneri vt Cor effundatur sicut aqua, non autem sicut oleum, cuius pars aliqua semper vasi adhaeret: aqua verò ita tota effunditur, vt nihil in vase remaneat. Ita omnia peccata è Corde prorsus effundenda sunt, vt nec remaneat (inquit HugoHugo in cap. 2. Thren. Cardinalis) in signis exterioribus color, nec in verbis odor, nec sapor in affectu. Debet porrò haec Cordis effusio fieri non coram hominibus, vt ab illis videamur; nec alio quoquam sinistro respectu, sed ante conspectum Domini, cui nimirùm peccauimus. Effundebat ita Cor suum Poenitens Dauid, cùm Domino diceret: DelictumPs. 31. 6. meum cognitum tibi feci, & iniustitiam meam non abscondi. Dixi, confitebor aduersum me iniustitiam meam Domino, & tu remisisti impietatem peccati mei. Tu igitur Anima, quae secuta es Dauidem errantem, sequere etiam hoc modo poenitentem.

Considera Secvndo, Es modò dictâ Cordis effusione, aliam quoq; subsequi, quam Prophetae verbis designari Rabanus, Rupertus, & Paschasius intellexerunt, qui ait: Ille ergo effundit sicut aquam Cor suum ante conspectum Domini, qui exintimo affectu Cordis producit lacrymas compunctionis, quia sacrificium DeoPsal. 50. 19. Spiritus contribulatus: Cor contritum & humiliatum Deus non spernit. Huc facit expositio Gasparis Sanchez, quae talis est: Ne cesses à lacrymis & precibus, donec exhaustis alijs lacrymarum fontibus, Cor ipsum extabescat, & per stillantes oculos liquefactum emanet. ExemplumLuc. 7. 38. nobis huius effusionis peccatrix illa Mulier exhibuit, quae in domo Pharisaei, Domini, ad prandium sedentis, pedes copiosissimis lacrymis rigabat: quas non solùm ex compunctie Cordis dolore emisit, sed inter ipsas quoque eliquatum Cor suum, velut aquam, ante conspectum Domini effudit. Ignis enim diuini amoris, quo intùs ardebat, Cor eius adeò liquifecerat, vt illud in beatos Domini pedes effundere posset, unde de ea scriptum est:Luc. 7. 48. Dimissa sunt ei peccata multa, quoniam dilexit multùm. Sit quoque Anna illa1. Reg. 1. 15. Phenennae aemula, cùm esset amaro Animo, & largiter flens oraret, multiplicaretq́ue preces coram Domino, cùm eam Eli temulentam aestimaret; respondit: Nequequam Domine mi, sed effudi Animam meam in conspectu Domini. Imitare par hoc mulierum poenitens Anima, & èCordis fonte deduc riuos aquarum, & lacrymarum flumina, vt inter illa fluat, & natet Cor tuum ante Dominum: Cordis enim lacrymae omnes maculas delent. Sordentem Animae vestem lacrymae lauant,Aug. li de sal. docum. & dant illis remissionis candorem, ait Augustinus. Et Cassiodorus: Fletus Cassiod. in Ps. 41. compunctionis est cibus Animarum, solatium peccatorum, laua crumq́ue culparum. Sicut enim post vehementes imbres, mundus aër & purus efficitur: ita & post lacrymarum pluuias, serenitas mentis sequitur, atque tranquillitas. Quid verò lacrymae in Oratione valeant, optimè explicauit Climachus: Moestitia, inquit, & gemitus adClimach. grad. 7. Dominum clamant, timoris autem lacrymae legatione funguntur. Porrò illae quas sancta charitas fundit, susceptas atque exauditas esse preces nostras indicant nobis.

Considera Tertio, Cordis effusionem maximè fieri in Oratione, quae per hanc effusionem designatur; vnde Dauid dicebat: Effundite coram illo Corda vestra,Ps. 71. 9.; & dicite: Deus adiutor noster in aeternum. Similiq́ue loquendi formulâ dicimur, effundere preces, vel Orationem. Sic populus in libro Iudith scribitur communiIudith 6. 14. lamentatione & fletu, vnanimes pre-ces suas Domino effudisse. Et titulus Psalmi centesimi primi inscribitur: Oratio pauperis, cùm anxius fuerit, & in conspectu Domini effuderit precem suam.Ps. 141. 3. Sic ipse Dauid dicebat: Effundo in conspectu eius Orationem meam, & tribulationem meam ante ipsum pronuntio. Effundere ergo Cor in Oratione, est velut aperto vase omnes Cordis affectus, omnes dolores, omnia sensa Animi, omnia vota & desideria coram Deo exponere, & in eius sinum ac prouidentiam transfundere, vt ipse ijs succurrat, & prouideat. Ilustrissimum porrò huius rei exemplum Christus Dominus exhibuit, qui instante Passione suâ orauit ad Patrem in horto, & tribulationem Cordis ante ipsumLuc. 22. 43. pronuntiabat. Et factus in agoniâ prolixiùs orabat: & factus est sudor eius sicut guttae sanguinis decurrentis in terram, ita vt simul preces funderet, & sanguinem. Obserua verò quintuplicem affectumCornel. in cap. 2. Thren. verbo isto, Effunde Cor tuum, insinuari; qui omnes à poenitentibus in Oratione vsurpari possunt. Primus est ingentis doloris; sic enim valdè afflicti, per lacrymas, gemitus, & quaerimonias, solent suos dolores effundere in aures Amicorum, & audientium. Secundus humilitatis,quòd Cor suum, instar aquae in terram, coram Deo quasi profundat. Tertius sinceritatis, quòd omnes affectus coram Deo effundat, nil celet, nil reseruet. Quartus resignationis, quòd omnia sua in Dei prouidentiam profundat & resignet. Quintus spei & fiduciae, quòd omnes suos affectus, & vota à se quasi alienando, & abijciendo, vni Deo credat & committat. Disce affectus hos inter orandum excitare. Conuertere,Oseae 14. 2. Anima fidelis, ad Dominum Deum tuum, & per quinque hos canalesThren. 2. 19. effunde velut aquam Cor tuum ante conspectum Domini Dei tui.

CORDIS CIRCVMCISIO.

Circumcidite praeputium CORDIS uestri. Deuteron. 10. 16.

Crux capulum, chalybem cultro dat lancea, claui

Ferrum, hoc COR circum-cide deoqs sacra.

10.

Lectio X. Cordis Circumcisio.

Circumcidite praeputium Cordis vestri.

Deuter. 10. 16.

Crux capulum, chalybem cultro dat lancea, claui

Ferrum, hoc Cor circumcide, Deoq́ue sacra.

COnsidera Primo, Praeceptum olim datum esse selectae à Deo genti IudaeorumGen. 17. 10. de circumcidendâ carne suâ: cùm vt à reliquis populis secernerentur; tum vt dolorosum pariterIosue 5. 2. ac verecundum peccati Originalis cauterium in suo Corpore circumferrent. Christus verò Mediator noster, qui nonLuc. 2. 22. venit legem soluere, sed adimplere, non secus ac alios ritus & instituta legalia, etiam hoc mandatum seruare voluit; & qui peccatum1. Pet. 2. 22. non fecerat, debitum violentum vulnus pro peccatoribus ipsis sponte assumpsit: in quo summum erga nos amorem ostendit, cùm non tantùm propter nos homines, & propter nostram salutem minoratus est paulò minùs ab Angelis,Heb. 2. 9. humanum naturam induens; sed multùmetiam minoratus sit ab alijs, cùm non solùmBernard. Serm. 3. de Circumcis. formam hominis, vt ait Bernardus, sed formam habet peccatoris, & infigitur quasi quodam cauterio latronis. Quid est enim circumcisio, nisi superfluitatis, & peccati indicium? Hanc autem non pro se, sed pro nobis membris suis suscipere dignatus est; pro quo infinitas ei gratias agere dedebus. Verùm in hac carnali circumcisione, id nobis Christianis agendum incumbit, quod mysticè in DeuteronomioDeuter. 22. 6. praeceptum est: Si ambulans per viam, in arbore, vel in terra, nidum auis inueneris, & matrem pullis vel ouis desuper incubantem, non tenebis eam cum filijs, sed abire patieris, captos tenens filios, vt benè sit tibi. Quid autem est matrem dimittere, & pullos retinere, nisi quòd dimittenda sit litteralis obseruantia quasi mater, & spirituales sensus quasi filij retinendi, vtS. Thom. 1. 2. q. 102. art. 6. ad 8. Angelicus Doctor exposuit. Inuenimus modò in procerâ sacrae Scriputrae arbore circumcisionis nidum, matrem, hoc est, carnalem mortiferamq́ue circumcisionis obseruantiam dimittamus; pullos verò, hoc est, spiritales sensus, spiritalemq́ue circumcisionem retineamus. Haec autem spiritalis, Christianorum circumcisio est, Iudaeorum illa carnalis erat.

Considera igitur Secvndo, Corporali circumcisione Christum Dominum spiritualem, & interiorem Cordis circumcisionem nos docuisse: quemadmodum enim mortuus est propter delicta nostra,Rom. 4. 25. & resurrexit propter iusificationem nostram; ita quoque asseuerare licet, circumcisus est propter circumcisionem nostram. Ideò, inquit Eusebius Emyssenus,Eusebius homil. in Oct. Natiuit. circumcisus est Christus, vt eius nobis significationem commendaret, vt sicut occultum illud membrum per carnis circumcisionem pelliculâ exspoliatur, sic Cor nostrum illicitis desiderijs intus exspolietur. Hinc toties nobis spiritualis Cordis circumcisio in sacra Scriptura commendatur; de qua S. Paulus ait: Circumcisio CordisRom. 2. 29. in Spiritu non littera, cuius laus non ex hominibus, sed ex Deo est. Et Moyses: CircumciditeDeuter. 10. 16. praeputium Cordis vestri. Et: Circumcidet Dominus Deus tuus CorIbidem. 30. 6. tuum, & Cor feminis tui, vt diligas Dominum Deum tuum in toto Corde tuo.

Et Ieremias ait: Circumcidimini Domini,Ierem. 4. 4. & auferte praeputia Cordivm vestrorum viri Iuda. Contrà verò Corde incircumcisi in Scriptura reprobantur; conqueritur enim Dominus apud Prophetam: OmnisIerem. 9. 26. domus Israël incircumcisi sunt Corde.

Et apud Ezechielem; ad exasperantemEzechiel 44. 6. domum Israël dici iubet: Sufficiant vobis omnia seelera vestra domus Israël, eò quòd inducitis filios alienos incircumcisos Corde. Sanctus quoque StephanusAct. 7. 51. Iudaeis exprobrans, dicebat: Dura ceruice, & incircumcisis Cordibvs, vos semper Spiritui Sancto resistitis. Necessaria proinde est haec Cordis circumcisio; illa verò Corporis in Christo mortua, ac mortifera facta est. Et sicuti de hac Sanctus PaulusGal. 5. 2. dixit: Si circumcidamini, Christus vobis nihil proderit. Ita de illâ meritò dicemus: Nisi circumcidamini, Christus vobis nihil proderit. Quis igitur non libenter admittat, immò etiam summis votis exoptet, hanc spiritualem circumcisionem, sine qua à Christi consortio alieni sumus?

Considera Tertio, Non vnum aliquod membrum, sed totum hominem spiritualiter circumcidi debere: Oculos oportet circumcidere, manus, pedes, lingaum, memoriam, intellectum, voluntatem. Ab oculis vani, fallaces, turpesq́ue aspectus; à manibus tactus; à pedibus itinera; à lingua iuramenta, mendacia, detrectationes, obscoena verba: denique à memoria, intellctu, & voluntate quidquidCyprian. derat. Deo displicet resecandum est. Etsi autemomnem tam membrorum, quàm affectionum petulantiam, vt Cyprianus ait, gladioCircumc. tom. 3. Spiritus resecari immutabili decreto Deus mandauerit, tota tamen illa perficitur circumcisio, si solum Cor circumcidatur. Vt enim excisâ Arboris radice, omnes rami facillimè exarescunt; ita circumciso Corde, omnes Animi affectiones, quae ab eo, ceu rami, pullulant, facilè amputabuntur. Quare videndum est, quid sit Cordis circumcisio. Cor, ait Sanctus Hieronymus,Hier. in Ezech. cap. 44. circumcidimus cultello Dei, & aufertur de Corde nostro praeputium, quando turpes cogitationes nequaquam exeunt de Corde nostro, nec de nobis dicitur: Impinguatum est Cor populiMatth. 13. 15. huius, & auribus suis grauiter audierunt. Vanae igitur cogitationes, inutiles sollicitudines, & quidquid mentem inquinare potest, à Corde abscindendum est. Non admodum dissimiliter hanc Cordis circumcisionem Bernardus exposuit: Quis inBernard. Serm. 2. in Quadrag. vobis est, cuius voluntas circa vnum aliquid solet obstinatior inueniri? scindat Cor suum gladio Spiritus, quod est verbum Dei: scindat illud, & in multas minutias festinet dispartiri, alioquin non est conuerti ad Dominum in toto Corde, nisi scisso Corde. Potest tamen & aliterhaec scissio Cordis intelligi, vt si quidem prauum fuerit, scindatur ad confessionem; si durum, ad compassionem. Quid ni scindatur Corvt visceribus effluat pietatis? Quid ni scindatur vlcus, vt sanies effluet? Quo verò cultro? non alio quàm petrino,Iosue 5. 2 vt illa olim à Iosue peracta fuit circumcisio;1. Cor. 10. 4. petra autem erat Christus, ait Paulus. Christi ergo circumcisi exemplum, petrinus est culter, quo suauissimè Christianus Cor suum circumcidit. Quisquis enim Verbum caro factum cogitauerit octauo die pro peccatoribus circumcisum, & primitias sanguinis sui pro ipsis Deo Patri obtulisse, non difficulter à Corde rescindet omnes noxias voluptates. Pudeat enim Christianum sub capite circumciso Cor gerere incircumcisum. Cùm autem ferreo cultroIustin. in dial. contra Tryp. Iudaeos in circumcisione vsos fuisse scribat S. Iustinus Martyr, etiam hunc nobis ex Christi Passione contemperauit CardinalisVitriac. Serm. 3. de Circumsis. Vitriacus. Christus, ait, in Cruce positus in quinque locis vulneratus fuit, nos autem pro ipso spiritualiter circumcidamur cultello, cuius manubrium sit de ligno Crucis, ferrum de clauis eius, chalybs de lancea, qua apertum est latus eius; vt omnem peccati sanguinem ab anima nostra abstrahamus. Pugione enim Crucis debemus sen-sualitatem nostram transfigere, vt crucifigamur cum vitiis & concupiscentiis. VerèGalat. 5. 24. namque circumcidimur, cùm omnem à nobis superfluitatem pro virili nostra resecamus.

Considera Qvarto, Spiritualis circumcisionisBarrad. tom. 1. lib. 10. cap. 6. vtilitates, & expende quaeso quid vineae contingat, si non putetur? quid febre laboranti ardentissimâ, si vena non scindatur? quid capillos numquam tondenti? vngues numquam resecanti? id spiritualiter homini illi, qui vitia cupiditatesq́ue minimè rescindit, reperies euenire. In1. Mach. 4. 38. atriis templi virgulta nata viderunt prisci illi viri, sicut in saltu, vel in montibus. Eodem pacto in ipsis Corporis nostri membris, enimaeq́ue facultatibus spinas, vepres, vitiorumq́ue dumeta nata cernes, si circumcisionis falce non rescindantur. Etenim in obscuras rediguntur siluas, & aspera nemora, in quibus leones, lupi, tygrides, id est, varia peccatorum monstra, odia, periuria, libido, auaritia, ambitio, aliaeq́ue huiusmodi ferae pascuntur. Si capillos Absalon2. Reg. 18. 9. circumcidisset, ex illis quasi ex fune suspensus non periisset. Capillorum incircumcisio Absaloni interitum attulit, cogitationum, ac cupiditatum incircumcisio nobis perniciem parit. Lapides nisi rescindantur,aedificijs terrenis non sunt apti: homines verò nisi spiritualiter circumcidantur, aedificijs caelestibus non sunt accommodati. Non rescissa, nec dolata ligna, ignis sunt pabulum: circumcisione spiritali minimè circumcisi homines, tartareae flammae sunt esca, quae perpetuo editur, numquam absumitur. Eia igitur, Anima, si aeternos ignes euadere desideras, circumcisionem hanc Cordis non detrectes; quàm amas interiorem Cordis sanitatem, tam eius quoque circumcisionem dilige; vis in caelestis aedificij lapidibus connumerari, malleum, sectiones, & tunsiones ne refugias. Arripe potiùs cultrum, & amputa opprobrium AEgypti: postquam enim Hebraei circumcisi essent, dixit DominusIosue 5. 9. ad Iosue: Hodie abstuli opprobrium AEgypti à vobis. Quaenam haec AEgyptus? nisi mundus. Quodnam verò opprobrium AEgypti? nis ea quae in mundo1. Ioan. 2. 16. sunt, Concupiscentia carnis, concupiscentia oculorum, & superbia vitae, quaeAmbr. in Ps. 118. Serm. 5. non est ex patre. Ab his verò circumcidat te verbum Dei, ait Ambrosius, & gladius oris eius; & sic AEgypti carebis opprobrio.

CORDIS CONTRITIO.

COR contritum et humiliatum, Deus non despicies. Psal. 50. 19.

In partes quam mille velim contundere COR hoc

Quad fuit auctori spontè rebelle suo.

11.

Lectio XI. Cordis Contritio.

Cor contritum, & humiliatum Deus

non despicies. Psalm. 50. 19.

In partes quàm mille velim contundere Cor hoc,

Quod fuit Auctori, sponte rebelle, suo.

COnsidera Primo, Cùm hactenusvagum & fugitiuum à Deo Cor, mundi ac carnis semitas sectatum fuerit, illud simul in durissimum faxum & lapidem abiisse, cui meritò improperari posset Virgilianum illud:Virgil. 4: AEneid.

Duris genuit te cautibus horrens

Caucasus

Ad omnia enim Dei monita, minas, & supplicia, durum Cor obstinatissimè resistit, iisq́ue non plus permouetur,

Quàm si dura silex, aut stet Marpesia cautes:Idem 6. AEneid.

Hoc autem Cor vt Deo suo cedat, vt illi offeratur, tandemq́ue vniatur, conteri debet, ac in multas partes comminui. Quomodo verò perficitur ista duri Cordis contritio, & comminutio?Isaiae 38. 15. Cùm poenitens peccator recogitat omnesAnnos suos in amaritudine Animae suae, & peccata omnia & singula, quaecumque opere, verbo, vel solâ Cordis cogitatione commisit ita detestatur, vt, si fieri posset, omninò in nihilum ea redacturus esset.Fornerus in Ps. 50. Mortarium igitur, in quo contundi & conteri Cor debet, est conscientia peccatoris; pistillus verò, dolor de peccatis assumptus; quatenus illa Deo summam iniuriam irrogarunt. Haec autem minutatim conteri & confringi necesse est; vt satanas ea denuò se compacturum desperet; nam dum in duritie veteri sunt solida, periculum instat, nu rursus coalescant: Quod confractum est, ait Propheta, nequaquam sarcietur; quod contritum est, nequaquam resurget.Ioël. 2. 13. Scindite igitur, ô Peccatores, Corda vestra; contritio criminum fiat in tot, ac tam minutas particulas & fragmina, nullum vt satanas idoneum reperiat, vel ad exiguam guttulam noxiae voluptatis; aut ad exiguam scintillulam noxiarum cupiditatum retinendam. Eueniat illiIsaiae 30. 14. quod Propheta exoptat: Et comminuetur sicut lagena figuli conteritur contritione perualidâ, & non inuenietur de fragmentis eius testa, in qua portetur igniculus de incendio; aut hauriatur parum aquae de foueâ. Nullum igitur peccatum, quan-tumuis paruum, praetermittere debemus, ad quod se Cordis nostri contritio, & intimus Animi dolor non extendat.

Considera Secvndo, Quò solidior est lapis, eò difficilior est ad frangendum, adeoq́ue malleo maiore contundi debet. Quò duriora sunt aromatum grana, eò fortiori pistillo comminui, & conteri oportet. Cùm verò humanum Cor peccandi consuetudine instar durissimi faxi, ac rupis cuiusdam obriguerit, magno procul dubio opus erit pistillo, vt illud in minutissimas partes conteratur. Non sufficit, inquit Eusebius Emyssenus,Eusebius homil. 7. ad Monach. summis labijs dicere; Peccaui, parce, remitte. Et Saul dicebat: Peccaui; sed non obtinuit illam veniam, quam Dauid vnâ poenitentiae voce promeruit. Et hoc quare? quia confessionem illam nuda magis verba, quàm gemitus exprimebant; quia non compensabat magnitudinem criminis lenta humiliatio supplicantis. Non leui agendum est contritione, vt delicta illa redimantur, quibus mors aeterna debetur; nec transitoriâ opus est satisfactione; pro malis illis, propter quae paratus est ignis aeternus. Si volumus intelligere quàm graues apud se faciat Iudex noster hominum culpas, respiciamus ad poenas. Simi-liter alij Patres loquuntur. Audi Cyprianum:Cyprian. Serm de lapsis. Quàm magna deliquimus, tam granditer defleamus. Alto vulneri diligens & longa medicina non desit; poenitentia crimine minor non sit. Putásne tu Dominum citò posse placari, quem verbis perfidis abnuisti? cui patrimonium praeponere maluisti? cuius Templum sacrilegâ contagione violasti: Putas facilè misereri tui, quem tuum non esse dixisti?Lib. 2. de poeniten. cap. 8. Consonam eidem Ambrosius poenitendi formam praescribit: Audiant qui agunt poenitentiam, quomodo agere debeant, quo studio, quo affectu, quâ mentis intentione, quâ intimorum concussione viscerum, quâ Cordis conuersione. Vide, inquit, Domine, quia tribulor, venter meus turbatus est à fletu meo, conuersum est Cor meum in me. Cognouisti intentionem animi, fidem mentis cognosce, & habitum Corporis.Thren. 2. 10. Sederunt, inquit, in terra, tacuerunt seniores filiae Sion, & imposuerunt terram super caput suum, praecinxerunt se cilicio virgines Ierusalem, defecerunt in lacrymis, oculi mei caligauerunt.Ioan. 3. 5. Sic fleuit & Niniue populus & denuntiatum excidium ciuitatis euasit.

Considera Tertio, Tunsionem pectoris, quam poenitentes sacrae Scripturae exemplis instructi vsurpant, designare hanc Cordis contritionem. Pectus enim tundimus tamquam Cor, peccati sedem diuerberantes: Ex Corde enim exeuntMatth. 15. 19. cogitationes malae. Quare Augustinus obtritionem Cordis, ait esse tunsionem pectoris;Aug. in Psal. 31. enar. 2. eamq́ue frequentari solitam ad verba illa Orationis Dominicae: Dimitte nobis debita nostra, alibi testatur. Et SanctusIdem lib. 50. hom. Cyprianus scribit, Publicanum pectusCypr. in Orat. Dom. tundendo, peccata ipsa pulsasse intus inclusa. Sanctus Hieronymus tradit,Hieron. in vita S. Hilar. Hilarionem pectus pugnis percussisse, quasi cogitationes caede manus posset excludere. Sed paulô fusiùs Sanctus AugustinusAugust. Serm. 8. de verbis Domini Luc. 18. 13. piam hanc caeremoniam explicat: Tundere pectus, inquit, est arguere & castigare quod latet in pectore, & euidenti pulsu occultum castigare peccatum. Publicanus percussit pectus suum, quòd plagis ipse esset dignus ob peccata. Percuritur etiam pectus, & in eo Cor; vt excitetur quod dormierat; dormit enim in peccatis Cor & conscientia, neque peccati videt turpitudinem, neque suppliciorum aeternitatem. Tunsionibus excitatur, vt aperiat oculos, hostes quibuscircumseptus est cernat, & summum periculum toto conatu effugiat. Disce igitur, cùm pium hunc ritum in Oratione adhibes, toties eidem hosce affectus, & interiorem contritionis actum adiungere; vt non tam simulachrum quoddam contritionis, quàm ipsammet substantiam & Animam Deo exhibeas.

Considera Qvarto, Fructum Contritionis Cordis illum esse, quòd Cor illud Deo maximè placeat; sicutiPs. 50. 19. Dauid ait: Cor contritum & humiliatum Deus non despiciet. Quomodo autemPs. 146. 3. despiceret ille, qui sanat contritos Corde, & alligat contritiones eorum?Isaiae 57. 15. Quomodo despiceret, qui habitat cum contrito & humili Spiritu, vt viuificet Spiritum humilium, & viuificet Cor contritorum?Idem 66. 2. Quomodo despiciat, qui non respicit nisi ad pauperculum, & contritum Spiritu, & trementem sermones suos? Respexit ita contritum Cor Petri flentis amarè, immò ipso suo intuitu, & pietatis respectu vehementem illum dolorem in eius Corde excitauit. RespexitLuc. 7. 38. contritionem peccatricis Magdalenae, & superbo Pharisaeo ostendit, dicens: Vides hanc Mulierem? vidésne lacrymas? vides dolorem vides amorem, quo Coreius conteritur & quasi eliquatur? Respexit & Publicanum pectus suum tundentem, & dicentem: Deus propitius esto mihiLuc. 18. 13. peccatori. Respexit hos, aliosq́ue contritos poenitentes ille, qui à regalibus sedibusSap. 18. 13. venit, vt medeatur contritis Corde, & praedicet captiuis indulgentiam, & clausisIsa. 61. 1 apertionem. Augustinus porrò scribitAugust. Serm. 58 de tempore. etiam impij Regis Achab poenitentiam Domino placuisse: Achab sacrificium contriti & humiliati Cordis Deo offerre non distulit. Non despexit illud Deus, sed maximè respexit, & Heliae ostendit, dicens: Nònne vidisti humiliatum Achab3. Reg. 21. 29. coram me? Quia igitur humiliatus est mei causâ, non inducam malum in diebus eius. Exclamat hîc Hieronymus: O felixHier. in Epitaph. Fabiolae. poenitentia, quae ad se Dei traxit oculos! quae furentem sententiam Dei confesso ertore mutauit. Vlteriùs verò S. GregoriusGregor. hom. in Ezech. hinc colligit, multò gratiorem Deo esse contritionem Cordis in homine prędestinato, si ei reprobandi Achab non displicuerit poenitentia. Pensandum est, ait, quomodo & in electis suis moeror amaritudinis placeat, qui amittere timent Dominum, si sic ei placuit & reprobi Achabi poenitentia, qui timebat perdere praesens saeculum. Aut quomodo ei grata non sit spontanea affli-ctio pro culpis, in eis, qui placent; si haec ad tempus placuit, & in eis, qui displicebant.

Petr. de valderama 1. p. exerc. pro fer. 6. post Dom. 2. Quadr.Considera Qvinto, Quemadmodum putrefacta lintea, & nullis vsibus apta, humanâ arte ita conteruntur, vt ipsâ contusione in candidissimam, maximeq́ue perpolitam chartam conuertantur: ita quoque impurum Cor, ad omnia pietatis officie inutile, ad diuinae gratiae influxumSap. 1. 4. clausum (vtpote quae non intrat in Corde subdito peccatis) si per poenitentiam, & Animi dolorem conteratur, prorsus candidum efficietur, adeoq́ue politum, vt in eo ipse Deus legem suam inscribat.Isaiae 1. 18. Si fuerint peccata vestra vt coccinum, ait Isaias, quasi nix dealbabuntur; & si fuerint rubra quasi vermiculus, velut lana alba erunt. Quis igitur hanc virtutem non toto Corde amplectatur, quae adeò nobis necessaria est, vt sine ea ab aeternâ salute excidamus?Apoc. 21. 27. Nihil enim coinquinatum intrabit in caelestem illam ciuitatem Ierusalem. Omnia verò inquinamenta Cordis abstergitLuc. 13. 3. & aufert contritio. Nisi poenitentiam habueritis, omnes similiter peribitis, Chrysost. Serm. de poeniten. ait ipsa Veritas. O poenitentia, exclamat Chrysostomus, quae peccatum miserante Deo remittis, & Paradisum reseras;quae contritum sanas hominem, & tristem exhilaras, vitam de interitu reuocas, statum restauras, honorem renouas, fiduciam das, reformas vires, gratiamq́ue abundantiorum refundis. Itaq́ue quàm chara est vnicuique Cordis sanitas, Animae salus, aeterna beatitudo; tam ei displicere non debet salutaris poenitentia, & vera Cordis contritio. Pigeat sanè peccare,B. Pacianus Epist. 1. ad Sympronian. ait B. Pacianus, sed poenitere non pigeat: pudeat periclitari, sed non pudeat liberari. Quis naufrago tabulam ne euadat eripiet? quis sanandis vulneribus inuidebit? Incumbe ergo exercitio Contritionis poenitens Anima, incumbe Cordis dolori, incumbe poenitentiae; vt eius salutari medicamento bonae valetudini restituaris.

CORDIS HVMILIATIO.

Deprime COR tuum et sustine. Eccli. 2. 2.

COR, nimis, heu. sese, gaudens sublimibus, effert;

Ni super impositum, deprimat illud, onus.

12.

Lectio XII. Cordis Humiliatio.

Deprime Cor tuum, & sustine.

Eccli. 2.2.

Cor nimis, heu! sese, gaudens sublimibus, effert;

Ni super impositum deprimat illud onus.

GErmanae inter se Sorores sunt, Contritio & Humilitas: ideoq́ue in sacra Scriptura saepè coniunguntur; vt apud Isaiam: Qui habitat cumIsaiae 57. 15. contrito & humili Spiritu; vt viuificet Spiritum humilium, & viuificet Cor contritorum. Nec Rex Dauid socias has virtutes ab inuicem separauit, sed maximo vinculo connexas ostendit, cùm ait: Cor contritumPsal. 50. 19. & humiliatum Deus non despicies. Vel enim ad contritionem humilitas requiritur, vel sine illa contritio Deo non placet. Considera ergo Primo, Cor nostrum naturaliter sursum tendere, & exaltationis esse auidissimum. Cupidi siquidemBernard. Serm. 3. de ascens. Domini. sumus, ait Bernardus, ascensionis; exaltationem concupiscimus omnes. Nobiles enim creaturae sumus, & magni cuiusdam Animi,ideoq́ue altitudinem naturali appetimus desidero. Sed vae nobis, si voluerimus eumIsa. 14. 13. sequi, qui ait: Sedebo in monte testamenti, in lateribus Aquilonis. Heu in lateribus Aquilonis! frigidus est mons ille, non te sequimur. Illud enim, ascendere, superbire est, & Cor exaltare, atque eleuare. Sic libro secundo Paralipomenon scribitur2. Paral. 26. 16. de Oziâ cùm roboratus esset: Eleuatum est Cor eius in interitum suum. Et Alexandri Magni, Nabuchodonozoris, & Ptolomaei Philopatris, qui superbissimi fuerunt, Cor dicitur exaltatum & eleuatum. Ascendere nobis sic non expedit, & ascendendi tamen tenemur concupiscentiâ. Quis docebit nos ascensum salubrem?Ephes. 4. 9. quis, nisi de quo legimus: Quoniam qui descendit, ipse est & qui ascendit? ab ipso demonstranda nobis erat ascensionis via, ne ductoris, immò seductoris iniqui aut vestigium, aut consilium sequeremur. Christus qui descendit, ipse est & qui ascendit, immò in hoc ipso quod descenderit, ascendit. Suo ergo nos exemplo docuit, descensum scalam esse ad ascendendum.

Considera igitur Secvndo, Quàm meritò diuinus Praeceptor noster dixerit:Matth. 11. 29. Discite à me, quia mitis sum, & humilis Corde, & inuenietis requiem Animabusvestris. Ad quae verba admirabundus exclamat Augustinus: Huccine redacti suntAugust. lib. de sancta Virgin. cap. 35. omnes thesauri sapientiae, & scientiae absconditi in te, vt hoc pro magno discamus à te, quàm mitis es & humilis Corde Itáne magnum est esse paruum, vt nisi à te, qui tam magnus es fieret, disci omninò non posset? ita planè. Non enim aliter inuenitur requies Animae, nisi inquieto tumore digesto, quo magna sibi erat, quando tibi sana non erat. Quid sit autem humilitas Cordis, exponit Bernardus, geminam distinguensBernard. Serm. de Aduent. humilitatem: alteram cognitionis, alteram affectionis, quae hîc dicitur Cordis. Priore, inquit, cognoscimus, quòd nihil simus, & hanc discimus à nobisipsis, & ab infirmitate propriâ. Posteriore calcamus gloriam mundi, & hanc ab illo discimus, qui exinaniuit semetipsum, formamPhil. 2. 7 serui accipiens; qui etiam quaesitus inIoan. 6. 15. regnum fugit, quaesitus ad tanta probra, & ignominiosum supplicium Crucis, spontè obtulit semetipsum. Priorem autem cognitionis non discimus à Christo. Non enim quomodo ego vel tu, ait idem, inuenimus nos in veritate dignos dedecore & contemptu, dignos omni extremitate & inferioritate, dignos etiam suppliciis, dignos plagis, non inquam, ita & ille: quaetamen omnia expertus est, quia voluit tamquam humilis Corde. Humilis videlicet illâ humilitate, quam Cordis suasit affectio, non quam extorsit discussio veritatis. Tantò autem diligentiùs imitanda est haec Cordis humilitas, quantò illustriori exemplo nobis commendatur: praesertim verò quòd ipsa veritas contemptu & dedecore nos dignissimos faciat.

Considera Tertio, Cùm non vtcumque Christus dixerit, qui humiliatusLuc. 14. 11. fuerit, exaltabitur; sed qui se humiliat, exaltabitur: necesse est, vt ipse te humilies, Cor tuum deprimas, & humiliationemBernard. Epist. 84. non exhorrescas. Humiliatio siquidem, Bernardo teste, via est ad humilitatem, sicut patientia ad pacem, sicut lectio ad scientiam. Onera igitur & pondera humiliationis Cordi superponenda sunt, vt posteà subleuetur. Est enim Cor nostrum palmae non dissimile, cuius radix quantò plus opprimitur, tantò altius consurgit.Cant. 7. 7. Hinc inter Sponsae laudes refertur: Statura tua assimilata est palmae. Et Dauid ait:Psal. 91. 13. Iustus vt palma florebit. Licet enim iustus hîc conteratur & humilietur; copiosiores tamen, vel propter hoc ipsum fructus proferet. Terram igitur, vnde sumpti sumus, consideremus, & velut pondus graueCordi nostro imponamus; ne vanè sese eleuet. Peccata nostra, quae sicut onus grauePs. 37. 5. grauata sunt super nos, ad Cor reuocemus; vt eius elationem comprimant. SicutAmbr. li. 2. de Virgin. apis, inquit Ambrosius, cùm aëris motus suspectos habet, lapillis saepè sublatis, per inania se librat nubila, ne leue alarum remigium praecipitent flabra ventorum: sic si quis à vanae gloriae vento sibi timet, ne eius impulsu in transuersum rapiatur; suarum culparum & imperfectionum consideratione assumptâ, mentis suae cogitationes libret, vt quantum vana laus attollere potuit, tantum alia deprimat. Sanctus veròChrysost. hom. 20. in Matt. Beyerlinck in feriam 2. Paschae. Chrysostomus ait: Si vel vnius diei peccata in memoriam reuoces, faciet illa recordatio, vt facilè cristas demittas. Qui cymbam contis per fluuium ducunt, currunt per eam à prora ad puppim deorsum, vt ascendat sursum; reuertuntur, vt vltrò progrediantur: sic si ascendere voluerimus sursum, descendamus deorsum per Cordis submissionem, & humilem sui existimationem. Regrediamur retrò per nostrae fragilitatis considerationem, vt in sublime progrediamur. Humiliemur1. Pet. 5. 6. ergo sub potenti manu Dei, vt nos exaltet in tempore visitationis. Quemadmodum enim in aqua fit vt tantò altius ascendat,quantò illam quisquam ad ima deduxerit: sic quò Animus humilior, eò altiùs atque sublimiùs eleuabitur.

Considera Qvarto, Hanc Cordis humiliationem ac depressionem tantam esse debere, vt illius etiam signa in exterioriS. Benedict. cap. 7. Reg. conuersatione appareant. Vnde Sanctus Pater noster Benedictus, erigens Religiosis Discipulis suis caelestem quamdam scalam ad caelum, duodecim humilitatis gradibus distinctam; vltimo loco hunc gradum posuit: Si non solùm Corde Monachus, sed etiam Corpore humilitatem videntibus se semper indicet, id est, in opere, in Oratorio, in Monasterio, in horto, in via, in agro, vel vbicumque sedens, ambulans, vel stans, inclinato sit semper capite, defixis in terram aspectibus, reum se omni horâ de peccatis suis existimans, iam se tremendo Iudicio Dei praesentari existimet: dicens sibi in Corde semper illud, quod Publicanus ille Euangelicus, fixis inLuc. 18. 13. terram oculis dixit: Domine, non sum dignus, ego peccator, leuare oculos meos ad caelum. Et iterùm cum Propheta: Incuruatus & humiliatus sum vsquequaque. Ita enim coniungenda est humilitati Cordis humilitas Corporis, quae externo illo ritu3. Reg. 21. 27. designatur. Sic Achab humiliatus am-bulauit demisso capite. Sic Esdras pro populo orans, dicebat: Deus meus confundor,1. Esdrae 9. 6. & erubesco leuare faciem meam ad te; quoniam iniquitates nostrae multiplicatae sunt super caput nostrum. Et Manasses Rex: Non sum dignus intueri, & aspicereOrat. Manass. altitudinem caeli prae multitudine iniquitatum mearum. Iunge igitur, ô Anima, vtramque hanc humilitatem; vt humilitatis Magistro non displiceas. Formam tibi in hoc praebuit Hebręus Rex, qui Deo supplicans, dicebat: Domine, non est exaltatumPs. 130. 1. Cor meum, neque elati sunt oculi mei. Neque ambulaui in magnis, neque in mirabilibus super me. Sed quid? si non humiliter sentiebam, sed exaltaui Animam meam: sicut ablactatus est super matre sua; ita retributio in Anima mea. Id es, sicut InfansBellarm. in illum Psal. recens ablactatus manet in sinu, vel super genua matris suae, moestus & plorans, quia priuatus est dulcedine lactis, quae pro illo tempore summae delitiae ipsius erant; sic Anima mea priuetur dulcedine consolationis diuinae, quae meae potissimae ac penè solae delitiae sunt.

Considera Qvinto, Potissimos humilitatis fructus esse, primò, quòd Deus humilium preces exaudiat: Respexit, inquit Ps. 101. 18. Dauid, in Orationem humilium,& non spreuit precem eorum. Et Ecclesiasticus:Eccli. 35 21. Oratio humiliantis se penetrabit nubes. Secundò, humilibus Deus in hac vita gratiam, in altera gloriam confert. VndeIac. 4. 7. S. Iacobus ait: Deus superbis resistit, humilibus autem dat gratiam. De gloriâ veròPsal. 17. 28. Psalmographus canit: Tu populum humilem saluum facies, & oculos superborumIob 22. 29. humiliabis. Et Sanctus Iob: Qui humiliatus fuerit, erit in gloriâ; & qui inclinauerit oculos, ipse saluabitur. Tertiò, praecipuus, & qui ex prioribus consurgit fructus est; quòd per Cordis humilitatem homo Deo appropinquet, & ipse Deus propior ei fiat. Quad pulchrè declaratAugust. hom. 50. inter Quinquag. Augustinus: Quisquis itaque poenitentiae recusat humilitatem, Deo propinquare non cogitat. Aliud est enim leuare se ad Deum: aliud est leuare se contra Deum. Qui ante illum se proiicit, ab illoIdem in Psal. 74. erigitur. Qui aduersus illum se erigit, ab illo proiicitur. Certè altus est Deus, non cum attingit elatus. Omnia sublimia vt contingamus, attollimus nos: & si attingere non possumus, machinamenta aliqua, vel scalas quaerimus; vt sulbimati sublimia contingamus. Contrâ, Deus & altus est, & ab humilibus contingitur. Schriptum enim est: Propè est Dominushis qui obtriuerunt Cor. Tritura Cordis, pietas, humilitas. Qui se conterit, irascitur sibi: se habeat iratum, vt illum habeat propitium: se habeat Iudicem, vt illum habeat defensorem. Humilia ergoEccli. 7. 19. valdè Spiritum tuum. Deprime Cor tuum, & sustine; vt Deo coniungaris, & crescatIbid. 2. 2. in nouissimo vita tua.

Cordis emollitio.

Deus molliuit Cor meum. Iob. 23. 16.

Cor, marmor glaciale, Deus, ceu cera, liquescet,

Vrere cum tuus hoc cęperit ignis amor.

13.

Lectio XIII. Cordis Emollitio.

Deus molliuit Cor meum.

Iob. 23. 16.

Cor, marmor glaciale, Deus, ceu cera liquescet;

Vrere cùm tuus, hoc, coeperit ignis-amor.

COnsidera Primo, Eam esse diuinae bonitatis clementiam, vt etiam obstinatissima Corda nitatur emollire. Hinc Sanctus Iob dicebat:Iob 23. 16. Deus molliuit Cormeum. Et Nahum Propheta: Dominus patiens & magnusNahum 1. 6. fortitudine, indignatio eius effusa est vt ignis, & petrae dissolutae sunt ab eo. Quod Hieronymus interpretatur: IndignatioHieron. Dei, quae diu sustentat peccantes, aliquando non tota quidem prorumpit in poenam; sed stillat in modum ignis, ad dissoluendam duritiam Cordivm, quae per petram signatur. Quis verò explicet quot modis diuina illa bonitas Cordis nostri duritiam edomare, & expugna-Didac. Stella in cap. 8. Luc.re studeat? Quemadmodum namque qui aliquid mollefacere vult, priùs impressum manibus huc illuc versat; si adhuc resistit, adhibet vnctionem, post vnctionem verò in aquam coniicit, posteà in ignem, deinde ad incudem ducit; quòd si nec hoc modo mollire potest, tamquam omninò inutile Corda. Primò enim illa quasi manibus suis contrectans, benignâ Passionis suae, grandiumq́ue beneficiorum memoriâ mulcet.August. lib. 6. Confess. cap. 5. Gratulatur sibi de hoc Augustinus, cùm Deo ita loquitur: Deinde paulatim, tu Domine, manu mitissimâ & misericordissima, pertractans composuisti Cor meum. Secundò, illa inungit diuinis auxiliis, & inspirationibus; quibus faciliùs peccati rigorem deponat. Tertiò, bonorum temporalium aquis inundat, vt gratias Auctori agendo, in memoriam veniant delict sui. Quartò, ignibus tribulationum, & infirmitatum vexat. Denique ictibus mortis temporalis committit, vt vel saltem tunc resipiscant, & conuertantur. At verò si nihil istorum potest deperditam reuocare voluntatem, nulla mora est, quin huiusmodi miserrimi peccatores, quorum Corda marmorea vllis non potuerunt mollescere viribus, in infernumconiiciantur. Ne verò hoc tibi contingat, Dominum ora vt emolliat Cor tuum; & magno clamore, magni Praesulis hanc vocem vsurpa: Rogo te Domine, per omnesAug. in Meditat. cap. 35. miserationes tuas, quibus de morte aeterna liberati sumus, mollifica Cor meum durum & lapideum, faxeum & ferreum, tuâ sacratissimâ & potenti vnctione, & fac me per ignem compunctionis, coram te, omni horâ hostiam viuam fieri.

Considera Secvndo, Maximam efficaciam habere verbum Dei, ad humani Cordis duritiam emolliendam. De eo siquidem scriptum est: Numquid nonIerem. 23. 29. verba mea sunt quasi ignis, dicit Dominus, & quasi malleus conterens petram? Ignis hic aenea hominum Corda liquescere facit: Malleus verò, faxea & lapidea Corda contundit, cumminuit, & conterit. Nouerat huius ignis virtutem regius Vates, cùm diceret: Ignitum eloquium tuumPs. 118. 48. vehementer, & seruus tuus dilexit illud. Nouerant & Discipuli illi Emmauntem petentes, qui cùm frigidi priùs essent, en Resurrectionem Domini penè desperarent, ab ignoto, & ignito eius eloquio adeò accensi sunt, vt dicerent: NònneLuc. 24. 32. Cor nostrum ardens erat in nobis, dum loqueretur in via, & aperiret nobis Scri-pturas? Et Sponsa nónne disertè protestatur, ad vocem Sponsi Cor penitus liquefactumCant. 5. 6. fuisse? Anima mea, inquit, liquefacta est, vt Dilectus locutus est. Iam verò quàm efficaciter malleus verbi Dei conterat petras durissimorum Cordivm, vel inde colligere licet, quòd ad solam eius auditionem, vel lectionem, multi subitò ad Christum conuersi sint. Audito hoc verboIn vita per S. Athan. Euangelico in Ecclesia: Vade & vende omnia quae habes, & da pauperibus, & veni sequere me; Antonius fit Eremita. In gestis S. Marcelli Papae.Audito illo verbo: Venite benedicti patris mei, percipite regnum, &c. Apronianus primùm in Christum credit, baptizatur, fit martyr. Auditâ illâ voce: Tolle, lege; tolle, lege; moxq́ue lectis illis verbis Apostoli:Rom. 13. 13. Non in comessationibus, & ebrietatibus, non in contentione, & aemulatione, non in cubilibus, & impudictitiis, sed induimini Iesum Christum; AugustinusConfess. l. 8. c. 12. plenè ad Christum conuertitur. Nicolaus Tolentinas audiens pro Concione explicari1. Ioan. 2. 15. illam Ioannis sententiam: Nolite diligere mundum, neque ea quae inSurius 10 Sept. ex Antonio Senen. in Chron. mundo sunt, transit enim mundus, & concupiscentia eius; subitò in alium virum mutatus, Ordinem fratrum Augustinianorum ingressus est. Quid verò contigit Monetoilli, qui de industria Reginaldi Ordinis Praedicatorum celeberrimi Ecclesiastis Gonciones declinabat, ne vel inuitus ad illum Ordinem raperetur? Hic in Sancti Stephani Martyris Natali comitum importunitate tractus, primis statim verbis captus est, cùm illam vocem exponeret: EcceAct. 7. 55. video caelos apertos. Ita enim disserebat, nunc quidem caeli portas ad beatitudinem patere, ita vt quiuis ingredi possit; qui autem negligentes essent, & qui Deo Cor suum clauderent, iis vicissim caelos claudi, vt deinde intrare non possint. Nec pluribus opus fuit; statim enim Corde immutato, qui ad eam horam tam alienus fuerat à Religione, Religionis voluntatem concepit. Finitâ Concione, Reginaldum adiit, Animum suum exposuit, eumq́ue voti etiam vinculo adiuncto confirmauit. Inclina & tu aurem Cordis tui, ô Anima fidelis, & excipe dulcissima Sponsi eloquia in sacrae Scripturae paginis, & piorum librorum lectione resonantia: haec enim duritiem Cordis tui efficaciâ suâ facilè emolient. Ausculta (ait Gilbertus Abbas) &Gilbert Abbas, Serm. 44 in Cant. recole, quid locutus Mariae Magdalenae, quid mulieri in adulterio deprehensae, quid Samaritanae, Chananaeae,Zacchaeo, Petro, Centurioni? Ad tot pietatis sermones & clementiae, cuius non mollescat affectus, viscera liquescant! Ad tam vehementes flatus Austrinos, etiam de durissimo pectore, quantumlibet annosa poterat glacies dissolui.

Considera Tertio, Benigno Christi Domini intuitu, quem eiusdem amor vel subsequi, vel comitari solet, maximèMarc. 14 64. Corda emolliri. Vide Sanctum Petrum frigidum ad prunas se calefacientem, Dominum negantem, & instar solidissimae petrae obrigescentem: mox verò cùm idem benignissimus Dominus respexit Petrum, lapis solutus est, & profluxerunt aquae, & Petrus fleuit amarè.Luc. 22. 63. Et vnde, quaeso, Magdalena in lacrymas tam copiosas resoluta, & eliquata est, vtLuc. 7. 44. iis Domini pedes rigaret, nisi ab aspectu clementissimi Iesu? id enim in Hymno asseuerat Ecclesia:

Breuiar. Rom.Pater superni luminis,

Cùm Magdalenam respicis,

Flammas amoris excitas,

Geluq́ue soluis pectoris.

Neque hoc mirum, aut à ratione alienum videri debet: Christus enim, cùm Sol Iustitiae sit, hoc sibi proprium habet, vt radiorum suorum calore, frigore constrictaCorda, fluidae instar aquae resoluat. Vnde quidam lacrymantem Magdalenam sic loquentem inducit:

Nix ego, Sol Christus; radiorum ardore liquesco:

Nil mirum ex oculis, si fluat vnda, meis.

Cor enim liquefactum (vt ait Paschasius)Paschas. Ratbertus lib. 2. in lam. Ierem. prae amore Dei, quasi glacies ex calore resoluitur, & sicut aqua effunditur. Agnouit diuini huius Solis miram efficaciam Isaias Vates, qui, quasi in Hyeme constitutus, Solis huius ortum ardentibus hisce votis implorabat: Vtinam disrumperes caelos,Isaiae 61. 1. & descenderes: à facie tua montes defluerent! id est, superba mortalium Corda vigratiae tuae ad humilitatem, patientiam, omnemq́ue virtutem liquarentur. Sicut exustio ignis tabescerent, aquea arderent igni, id est, mollia & concupiscentiis humecta, ac viscosa hominum Corda, igne charitatis exsiccata, inflammarentur. Quis non admiretur adeò feruentes Solis huius radios, à quibus etiam saxa, & lapides dissoluantur, & liquescant! In hunc enim sensum Sanctus Gregorius interpretatur illud Iob: Lapis solutus caloreIob. 28. 2 in aes vertitur. Tunc, ait, lapis solutusGregor. lib. 18. Moral. cap. 17. calore, in aes vertitur, cùm Cor durum, & diuini amoris igne frigidum, eodem igne tangitur & liquatur; vt desiderioremaestu ardeat, qui priùs insensibilis manebat. Ex quo ardore emollitur ad amorem, & roboratur ad operationem; vt sicut priùs durus fuerat in amore saeculi, ita se postmodum fortem exerat in amoreGlisterius cap. 5. Cant. Expos. Dei. Quid verò congruentius est, quàm amori tribuere hanc liquefactionem, quâ id, quod alioquin durum est, redditur fluens? cùm explortum sit eos esse praecipuos amoris effectus, vt amantem impellat ad amatum, eumdemq́ue cum illo vniat; quae certè vnio tunc fit pulchriùs, cùm amor ipse fit mutuus, atque adeò ambos amantes ad alterutrum fluidos faciat. Nec ignoramus, dilectum piarum AnimarumPsal. 21. 15. Iesum Christum dixisse: Factum est Cor meum tamquam cera liquescens. Vnde si liquefacta Anima fluat ad Iesum, & Iesus liquefactus vt cera, fluat ad ipsam Animam; quid exinde consequitur, nisiGuilliel. Abb. apud Delrio cap. 5. Cant. perfecta vnio? Res Corporeae cùm per calorem extrinsecùs liquefiunt, in semetipsas resoluuntur: Animae verò cùm per calorem intimum liquefiunt, non in semetipsas resoluuntur, sed in resoluentem. Resoluuntur à semetipsis, sed non in semetipsas; resoluuntur igne Dei, ab amore sui, in amorem Sponsi caelestis. Hoc Paulus insinuans, qui adhaeret, inquit, Domino,vnus Spiritus est. Et suam Animam hoc1. Cor. 6. 17. modo liquefactum incidans: Visuo, inquit, ego, non iam ego, viuit autem in me Christus. O quàm dulcis hora, quandoGilbert. Abbas, Serm. 44. in Cant. Anima, huic igneo torrenti, liquefacta miscetur! quàm subtilis est in illo momento, quàm extenuata, quàm mobilis! Nihil tunc torporis habet, nihil duritiae reliquum, nihil rigoris, tantummodò calens & liquens.

CORDIS MVNDATIO

Laua a malitiâ COR tuum. Ierem. 4. 14.

fons scaturit lateris transfixi, e vulnere, sponsi.

Hoc cordis maculas ablue sponsa, tui.

14.

Lectio XIV. Cordis Mundatio.

Laua à malitia Cor tuum.

Ierem. 4. 14.

Fons scaturit lateris transfixi è vulnere Sponsi,

Hoc Cordis maculas ablue, Sponsa, tui.

COnsidera Primo, In supernam illam ciuitatem Ierusalem, quae tota (vt scribit Discipulus ille, quem diligebat Iesus) est aurum mundumApoc. 21. 18. simile vitro mundo, ornata omni lapide pretioso, illuminata claritate Dei, non intrabit aliquid coinquinatum, aut abominationem faciens; sed omnes illius patriae ciues (ad similitudinem ipsius ciuitatis) mundi, puri, & immaculati erunt. Propheta quoque ille, cui incerta & occulta sapientiaePs. 50. 8. suae manifestauit Deus, positâ interrogatione: Quis ascendet in montemPs. 23. 4. Domini? aut quis stabit in loco sancto eius? respondet; Innocens manibus, & mundo Corde. His autem duabus partibusNyssen. Orat. de Ascens. ait Nyssenus, omnem Iustitiam com-prehendi. Munditia, siue Innocentia manuum, operum puritatem designat: Cordis verò munditia, cogitationem & intentionum sinceritatem declarat. Tam interna, quàm externa mundities requiritur, vt ad caelestem beatitudinem quis admittatur. Pharisaei neglectâ interiori puritate, solam externam curabant; in quos grauissimè Saluator noster ita inuectusMatth. 23. 23. est: Vae vobis Scribae & Pharisaei Hypocritae! qui decimatis mentham, & anethum, & cyminum, & reliquistis quae grauiora sunt legis, iudicium, & misericordiam, & fidem. Haec oportuit facere, & illa non omittere. Duces caeci, excolantes culicem, camelum autem glutientes. Vae vobis Scribae & Pharisaei Hypocritae! quia mundatis quod deforis est calicis & paropsidis, vt fiat id quod deforis est mundum. Vae vobis Scribae & Pharisaei Hypocritae! quia similes estis Sepulchris dealbatis, quae à foris parent hominibus speciosa, intùs verò plena sunt ossibus mortuorum, & omni spurcitiâ; sic & vos à foris quidem paretis hominibus iusti, intùs autem pleni estis Hypocrisi, & iniquitate. Ex Christi ergo mente priùs interior Cordis munditia quaerenda est, quàm exterior Cor-poris. Araneae haec esse industria scribitur,Fornerus Conc. 90 in Ps. 50. vt ruptam à muscis telam, reficere volens, à medio incipiat, eamq́ue ante Solis occasum perficiat. Nos iam inde à suscepto Baptismo, in Cordibvs nostris, velut à centro telam aeternae salutis ordimur; quàm saepè autem eam infernales muscae ruperunt? quàm impetuosè perfregerunt? Si porrò eam reficere velimus, à centro, à Corde eam incipere necesse est, & extrema huic operi manus imponenda, antequam Sol gratiae, & misericordiae Dei nobis occumbat. Clama igitur cum Propheta: Cor mundumPsal. 50. 12. crea in me Deus, & Spiritum rectum innoua in visceribus meis. Iterumq́ue: Fiat Cor meum immaculatumPs. 118. 80. in iustificationibus tuis, vt non confundar.

Considera Secvndo, Si, vt SanctusIob. 25. iuxta 70 Iob dixit, nemo mundus à sorde; & Sapiens:Prouerb. 20. 9. Quis potest dicere, mundum est Cor meum, purus sum à peccato! quàm foeda, deformis, & squalida sis, ô Anima, quae hactenus in viam Cordis tui vaga abiisti post greges sodaliumCant. 1. 6. tuorum? Ambulasti enim in tenebris &Isaiae 63. 3. lubrico, & inquinasti vestimenta tua; quin immò velut sus volutata es in vo-2. Pet. 2. 22lutabro luti, & maculata es in iniquitateIer. 2. 22. tuâ. Quàm meritò igitur de mundandâ foeditate tuâ cogitare debes; audi DominumIdem 4. 14. per Prophetam monentem: Laua à malitia Cor tuum Ierusalem, vt salua fias: vsquequò morabuntur in te cogitationes noxiae? Quamobrem verò Cordis immundi ablutionem omnipotens Deus requirit: nimirùm cùm illud sibi sacrificium offerri velit, planè mundumLeuit. 1. 13. esse oportet. Ita enim olim praecepit, vt intestina & pedes hostiae lauarentur aquâ. Quid enim hoc designat, nis quòd affectus Cordis nostri (per pedes designati) & ipsius Cordis interiores cogitationes (quas intestina denotant) ablui & purgari debeant, antequam ipsum Cor offeraturAquauiua in Ps. 118 in sacrificium acceptabile? Sed & templum Dei viui est Cor nostrum, vt proinde etiam hoc nomine magnâ puritate nitereExod. 30. 19. debeat. Si enim schriptum est, vel pedem esse custodiendum, quo in materiale templum Dei ingredimur, ne quid contaminatum, aut immundum in illud ingrediatur;Exod. 3. 5. & si Moyses calceamenta deponere iubetur, id est, inuolucra carnalium cogitationum: quantâ tandem puritate debet esse conspicuum Cor nostrum spicituale templum Dei, de quo Apostolusait: Vos enim estis templum Dei viui, Sicut2. Cor. 6. 16. dicit Deus: quoniam inhabitabo in illis, & inambulabo inter eos, & ero illorum Deus, & ipsi erunt mihi populi?

Considera Tertio, Ad ablutionem Cordis aquam cum primis esse necessariam; ne verò hanc per varia loca anxiè nimis quaeras, demonstrat tibi Zacharias fontem copiosissimum: In die illa,Zachar. 13. 1. ait, erit fons patens domui Dauid, & habitantibus Ierusalem, in ablutionem peccatoris, & menstruatae. Quis verò hic fons, nisi Christus Dominus; fons & scaturigo gratiae, iustitiae, & salutis? Sic enim hunc locum interpretatur Sanctus Gregorius: Fons quippe occultus est Vnigenitus Patris,Gregor. hom. 20. in Ezechiel. inuisibilis Deus. Fons verò patens, est idem Deus Incarnatus: qui fons patens rectè domus Dauid dicitur, quia ex Dauidis genere noster ad nos Redemptor processit. Hi autem Ierusalem habitant, qui in visione pacis intimae mentem figunt. Peccator verò, & Menstruata est, vel is qui delinquit in opere, vel mens quae labitur in praua cogitatione. An non fons patens est Christus crucifixus, è quo quinque illi torrentes sanguinis profluxerunt? In terrestri Paradiso fons erat, qui inGenes. 2. 10. quatuor capita diuidebatur, vt ita totamterram irrigaret. In Paradiso Ecclesiae Iesus crucifixus fons est, è cuius sacris vulneribus quinque flumina scaturiunt, quibusIoannis 5. 2. abluuntur peccata totius mundi. Christus est probatica illa piscina, quinque vulnerum porticus habens, in quam qui descenderit post motionem aquae, sanusIoan. 5. 4. fit à quacumque detinetur iniquitate. Sanguis enim Iesu Christi emundat conscientiasHebr. 9. 14. nostra ab operibus mortuis peccatorum. Hic Sanguis, ait Chrysostomus,Chrysost. hom. 45. in Ioan. effusus, vniuersum abluit orbem terrarum; hic Sanguis Sancta Sanctorum purgat. Quòd si eius figura tantam habuit vim, in Templo Hebraeorum, inExod. 12 22. medio AEgypti, liminibus aspersus, dum ab Angelo percutiente seruauit, dum populumLeuit. 8. 11. emundauit, dum omnia sanctificauit; quantò magis, veritas ipsa Sanguinis huius? Hic Sanguis aureum Altare sanctificauit; sine hoc Princeps Sacerdotum in penetralia ingredi non audebat. Sanguis Sacerdotes faciebat, hic Sanguis in figura peccata purgabat, hic Sanguis nostrarum Animarum salus est. Hoc lauatur, hoc ornatur Anima, hoc incenditur; hic, igne clariorem reddit mentem nostram, & auro splendidiorem; huius Sanguinis effusio caelum peruium fecit.

Accipe igitur situlam memoriae, & in eâ hauri cum gaudio de fontibus his SaluatorisIsa. 12. 3 efficacissimam aquam, quâ pollutum Cor tuum abluas. Adhibe, inquam, velut manus, intellectus considerationes, & affectuum excitationes, iisq́ue Cor tuum perfrica, ablue, & emunda: immò verò totum Cor in hoc Sanguineum lauacrum immerge; & sine dubio ascendet inde dealbatum. Beati, qui lauantApoc. 22. 14. stolas suas in Sanguine Agni! Nihil enim tam efficax, ait Bernardus, ad curandaBernard. Serm. 62 in Cant. conscientiae vulnera, nec non ad purgandam mentis aciem, quàm Christi vulnerum sedula meditatio. Recurre ergo ad lauacrum hoc, & dic cum Ecclesia: Dealba me Domine, & mundaMissal. Rom. Cor meum; vt in Sanguine Agni dealbatus, gaudiis perfruar sempiternis.

Considera Qvarto, Quô pertinaciùs maculae vestibus inhaerent, eò accuratiùs ac saepiùs ablui debent: (Quo semel est imbuta recens, seruabit odorem,Horat. lib. 1. Epist. Testadiu

inquiebat ille) frequentiori indiget emundatione vas foedo liquore repletum: atque hinc leprosus mundandus septiesLeuit. 14. 5. aspergi sanguine passeris immolati prae-cipitur, vt iure purgetur, ac deinde totum4. Reg. 5. 14. Corpus ablui. Naamanem Principem leprâ infectum septies lauari in Iordane oportuit, vt curaretur. Dauid Rex non ignorans nullam esse lepram peccato foediorem, eamq́ue adeò tenaciter Cordi adhaerere, vt vnâ vice ablui non posset, identidem se lauari supplici voce obsecrat:Psal. 50. 3. Ampliùs, inquit, laua me ab iniquitate mea, & à peccato meo munda me. Age igitur Anima, vis alterum lauacrum Cordi tuo expurgando praeparare? admisce sanguineis Saluatoris fontibus aquam pluuiam, & largissimos imbres calidarum lacrymarum, ex peccati consideratione distillantium; iisq́ue Cor tuum ablue. Vt enim pluuia ex densâ nube Soli opposità, eiusq́ue calore resolutâ, è mediâ aëris regione decidit: ita prorsus cùm in nubem peccatorum nostrorum (quae Solis Iustitiae radios nobis occultat) diuini amoris flamma inciderit, facilè nubem dissoluit, & abundantissimam lacrymarum pluuiam progignit. Lubétne etiam hisce aquis acre lixiuium adiungere, ad abluendas etiam inueteratissimas maculas vestis nuptialis, quam in Baptismo induisti? Cola lacrymas tuas in vase Cordis, per cineres Mortis, Iudicij, & Inferni; &assiduà horum meditione facilè pristinum Animae splendorem recuperabis. Memorare, ait Sapiens, nouissima tua, &Eccli. 7. 40. in aeternum non peccabis.

Considera Qvinto, Ingens praemium, quod mundis Corde promissum est: Beati, ait Christus, mundi Corde,Matth. 5. 8. quoniam ipsi Deum videbunt. Haec autem visio Dei, iis, tum in hoc saeculo, tum in altero conceditur. Hîc quidem per Speculum1. Cor. 13. 12. in aenigmate, siue per contemplationem Deus videtur: in altera verò vita perspicuè, & facie ad faciem. Deus autem cùm mundissimus sit, non nisi à mundo Corde videri potest; vt enim ait Plato: Impuro, purum attingere nefasPlato in Phoedon. est. Et Nyisenus: Quo enim modo Animus noster, qui inferiori huic carnis voluptatiNyssen. lib. de Virg. cap. 5. mancipatus est, atque in humanorum affectuum appetitionem totus incumbit, potest cognatum illud lumen, quódve mente ipsa cernitur, vacuo, libero sensu aspicere; cùm is praua quadam atque incrudita anticipatione, ad humiles has res & lutulentas aciem intendat? In aeternâ verò beatitudine felicissimè Deus à mundo Corde videtur, amatur, & possidetur. Ibi, inquit Augustinus, tota virtusAugust. lib. 22. deci uit. Dei. erit videre, ô Anima mea, quod amas;& summa felicitas, amare quod vides: & ibi beata vita in suo fonte bibitur, vbi Veritatis visio clarissimè aperitur. Ibi vacabimus & videbimus, videbimus & amabimus, amabimus & laudabimus Esse quod erit in fine, sine fine. Quod enim, ô Deus, praeparasti diligentibus te, fide non capitur, spe non attingitur, charitate non apprehenditur, desideria & vota transgreditur, acquiri potest, aestimari non potest.

Tertia Classis. Cordis Oblatio & Examen.

Cor à vitiis in praecedenti Class expurgatum, dignum est quod supremo Numini in gratissimum munus, & sacrificium acceptabile offeratur. Id autem in hac Classe fidelis Anima Dilecto suo dicat, & consecrat: Deus verò, qui à sacrificiis suis omnem naeuum, & maculum abesse voluit, quiq́ue Cor & renes scrutatur, non sine multiplici ac diligenti examine Sponsae suae munus admittit. Vnde, velut Argentarius, in statera Cor illius appendit, in igne probat, fundum illius scrutatur, & ad rectissimam Cordis sui amussim, illius rectitudinem explorat. Eadem fuit Sponsi circa Sponsae suae vineam cura & diligentia; ipse siquidem ait: Descendi inCant. 6. 10. hortum nucum, vt viderem poma conuallium, & inspicerem si floruisset vinea. Vineam enim Cordis nostri, quam plantauit dextera eius, quam Sanguine suo rigauit, quam Angelicae cu-stodiae maceriâ, & virentibus gratiae suae sepibus circumdedit, ipsemet visitat, & diligentissimè inspicit, num fructuum spem faciat; an verò conuersa in prauum vinea aliena, igni sit destinanda aeterno. Id verò Sponsae adeò non ingratum est, vt ipsa etiam Sponsum ad hoc inuitet,Cant. 7. 11. dicens: Veni Dilecte mi, egrediamur in agrum, commoremur in villis. Manè surgamus ad vineas; videamus si floruit vinea, si flores fructus parturiunt. Quid enim hoc aliud est, quàm rogare Sponsum, vt diligenter examinet, an vineae labori Coloni respondeant. Atque in hoc examine, via purgatiua finitur. Flores enim vineae ad Incipientes, quemadmodum fructus ad Proficientes pertinent.

CORDIS DONATIO.

Praebe fili mi, COR tuum mihi. Prou. 23. 26.

Vnice CORDIS amor, timor vnice CORDIS Jesu,

COR tibi dono meum, COR mihi redde tuum.

15.

Lectio XV. Cordis Donatio.

Praebe fili mi Cor tuum mihi.

Prouerb. 23. 26.

Vnice Cordis Amor, timor vnice Cordis Iesv,

Cor tibi dono meum, Cor mini redde tuum.

COnsidera Primo, quemadmodum Regibus honoris & subiectionis testandi causâ, munera deferri solent; ita Deum, qui est Rex regum, & Dominus dominantium, praecepisse vt ei quoque munera deferrentur; vnde dixit: Non apparebis in conspectuDeuter. 16. 17. meo vacuus, sed offeret vnusquisque secundùm quod habuerit, iuxta benedictionem Domini Dei sui, quam dederit ei. Ita praedictum est de pacifico Rege Salomone Christo Domino: Adorabunt eum,Psal. 44. 14. quoniam ipse est Dominus Deus tuus. Et filiae Tyri in muneribus, vultum tuum deprecabuntur omnes diuites plebis. Quibusverbis significatur, Gentilitatem ad Christum conuersam, spiritualibus muneribus eum honoraturam, & deprecaturam; idq́ue non tantùm vilem plebeculam, sed ipsos etiam diuites plebis, immò etiam Reges facturos.Psal. 71. 10. Vnde in alio Psalmo dicitur: Regis Tharsis, & Insulae munera offerent; Reges Arabum, & Saba dona adducent. id autem in Magis Christi adoratoribus ad litteram adimpletum fuisse, ex communi Sanctorum, & Ecclesiae consensuMatth. 2. 11. constat. Illienim apertis thesauris suis, obtulerunt ei munera, Arum, Thus, & Myrrham; quibus eum Deum, Regem, & hominem esse confessi sunt. Tu verò, Anima mea, quo dono, quáve oblatione Regem, Deumq́ue tuum honorabis? non aliâ prorsus,Bernard. in Med. cap. 7. quàm Cordis tui. In omni namque Creatura, quae sub Sole mundi vanitatibus occupatur, nihil humano Corde sublimius, nihil nobilius, nihil Deo similius reperitur: quapropter nihil aliud quaerit à te, nisi Cor tuum. Hind est quòd per SalomonemProuerb. 23. 26. dicit: Praebe fili mi Cor tuum mihi. Quo loquendi modo, pulcherrimè indicat à cuius manu munus suscipere dignetur, quale illud esse debeat, & quo modo sibi praeberi desideret. Singula proinde verba haec attentiùs expendenda sunt.

Considera ergo Secvndo, CuiusEx Gabriele Inchino pleraque. Cor sibi dari petat, nullius enim nisi filij Corde delectatur, ideoq́ue dicit: Fili praebe mihi Cor tuum. Non alloquitur ergo Iudaeos, Turcas, Etnicos, Publicanos, & qui in peccatis suis obdurati perseuerant: illi enim non filij, sed2. Pet. 2. 14. inimici Dei sunt, & maledictionis filij. Eorum igitur Corda postulat, quibus dedit potestatem filios Dei fieri, qui creduntIoannis 1. 12. in nomine vnigeniti Filij Dei, qui Spiritum adoptionis filiorum receperunt. Qui Spiritu Dei aguntur (inquit B. Paulus)Rom. 8. 14. ij sunt filij Dei, coheredes autem Christi: si tamen compatimur, vt & conglorificemur. Vna ergo ex conditionibus filij est, vt cum Christo patiatur & sustineat: Flagellat enim Deus omnem filiumHebr. 12. 6. quem recipit. Deinde eidem Patri filius obedire debet: Patres quidem carnis nostraeIbid. v. 9. (inquit Apostolus) eruditores habuimus, & reuerebamur eos: non multò magis obtemperabimus Patri Spirituum? Pacem praetereà filius in domo Patris cęlestis colere debet: Beati enim pacifici, quoniam filij Dei vocabuntur. Denique illiMatth. 5. 9. sunt filij, qui Patrem imitantes student esse perfecti, sicut Pater caelestis perfectus Matth. 5. 48. est. Si ergo Deo vis Cor essegratum, vide ne à numero filiorum excidas; in hoc vnum incumbe, vt has filij proprietates assequaris, vt verè filius Dei nomineris & sis.

Considera Tertio, Quo modo sibi dari Cor tuum petat. Non enim vult sibi illud commodari, non vendi; sed liberali donatione praeberi, siue dari. Commodare enim nihil aliud est, quàm alicut alicuius rei vsum gratuitò concedere, ita vt dominium eius maneat circa commodantem. Vendere, est accepto pretio rem aliquam distrahere. Donare verò, est gratuitò & liberaliter rem alteri dare, ac tradere. Qui commodat quidpiam, paulò pòst quod commodauit recipit. Qui vendit quidpiam, pretium illius quod vendidit accipit. Qui verò donat quidpiam, nec vmquam recipit, nec vllum pro eo prestium flagitat. Commodant Deo Cor suum, qui ad aliquod tempus illud diuino cultui tradunt, posteà verò illud rursus mundi vanitatibus implicant; qui in maioribus solemnitatibus pietatem colunt, deinde verò, iis peractis, redeuntMatth. 13. 21. ad ingenium, & bacchanalia viuunt. Hi sunt quos temporales Christus vocat.Luc. 8. 13. Qui ad tempus credunt, & in tempore tentationis recedunt. Qui autem sunt quiDeo Cor vendunt, nisi illi qui ideò Deo seruiunt, vt eis statim pretium seruitutis suae annumeret? tribuens illis diuitias & prosperitates huius saeculi: vel qui se ita Deo tradunt, vt id facturi non essent, nisi mercedem aeternam, & praemium regni caelorum daturum se repromisisset? Illi porrò Cor suum liberâ donatione Deo offerunt, qui nec mercedis, nec praemij intuitu, sed solo illius amore id illi ita tradunt, vt numquam velint id rursus fieri sibi proprium, dicentes cum Propheta: Quid mihi est in caelo, & à te quidPsal. 72. 25. volui super terram? Deus enim gratis vult diligi, gratis sibi seruiri, non quasi propositâ acceptione mercedis, quia ipsa merces tua summa Deus ipse erit, quem gratis diligis. Gratis igitur & liberaliter Deo Cor tribuendeum est, vt Cor nostrum habeat Deum.

Expende deinde, quòd dicat Deus Cordis tui: Praebe Mihi Cor tuum.Prouerb. 23. 26. Non vult enim illud Mundo, non Carni, non diabolo impendi. Tam enim est Cordis tui amans & cupidus, vt illud totum possidere, nec aliquem in societatem illius admittere velit. Quòd si tamen proximus in Corde nostro locum aliquem inuenit, id illi contrarium non est: vnicus enimamor est, que Deus & proximus diligitur; cùm non nisi propter Deum hic diligatur.Aristoteles. Vbi autem vnum propter alterum, ait Aristoteles, vtrobique tantùm vnum. Quemadmodum dum diligitur sanitas, & potio amara propter sanitatem, non illic duo sunt amores; sed vnus tantùm amor. Vnico igitur & soli Dilecto Cordis nostri Cor largiendum est.

Considera Qvarto, Cur immensa illa maiestas partem hominis tam exiguam, quàm est Cor, sibi dari flagitet. Cuius quidem cùm plurimae sint rationes, tum vna haec praecipua est; quòd nemo tam pauper sit, qui illud dare non possit. Quis enim est qui Corde careat? Alia verò si Deus exigat, plurimi se excusare possent. Auras, ad verbum Dei audiendum, non potest exhibere surdus. Oculos, ad peccata deploranda, aut Christum crucifixum intuendum, non habet caecus. Os & linguam, ad preces fundendas, & diuinas laudes celebrandas, non habet mutus. Manibus, ad eleëmosynas largiendas, caret pauper & egenus. Ventrem, ad ieiunandum, non potest exhibere infirmus. Genua, ad orandum, non potest flectere debilis & decrepitus. Crura & pedes, ad peregrinationes faciendas, & Ecclesias frequentandas,exhibere non potest claudus, & pedibus destitutus. Nullam proinde harum partium Deus exigit; sed Cor tantrummodò quod quilibet dare potest. Potes mihi dicere,August. Sanctus Augustines, non possum vigilare, non possum ieiunare, non possum peregrinari, non possum eleëmosynam facere, & mortuos suscitare: sed non potes mihi dicere, non possum diligere; quod Corde fit. Adde his, & hanc rationem: quòd etsi Deo omnia Corporis nostri membra offerantur, vnicum tamen Cor absit, non erit ei munus hoc gratum; quod enim olim dixit: Populus hic labiis me honorat,Isa. 29. 13. Cor autem eorum longè est à me; idipsum de aliis omnibus membris verissimè dicere potuisset. Nulla enim opera Deo grata sunt, quae ex Corde non procedunt. Quod enim in arboribus est radix, id in homine est Cor: vitiatâ radice, rami arboris aresiunt, flores defluunt, frondes pallescunt, fructus putrefiunt: sanâ autem permanente radice, viuaces sunt rami, firmi flores, virentes frondes, & fructus maturi. Ita quoque si Cordis radix integra fuerit, bona erunt opera nostra. Si radix sancta, ait Sanctus Paulus,Rom. 11. 16. & rami. Si verò malitia Cor infecerit, mala quoque ex eo prodibunt opera.

Matth. 15. 19.De Corde enim, Christo teste, exeunt cogitationes malae, homicidia, adulteria, fornicationes, furta, falsa testimonia, blasphemiae. Quin & absque opere externo non rarò Corpeccat, vt Psaltes testatur:Ps. 57. 2. Etenim in Corde iniquitates operamini in terra. Cùm igitur omnes actus nostri valorem & pretium ex Corde habeant, meritò illud Deus requirit: nec enim vel hominibus grata sunt munera, quae non ex Corde proficiscuntur. Displicet seruus, qui non ex animo, sed ad oculum, Domino seruit. Nihil Sponsus Dilectae suae dedisse censebitur, nisi Cor largiatur: nihil ab eâ vicissim petit, nisi vtCant. 8. 6. ponat eum sicut signaculum super Cor suum.

Considera Qvinto, quorsum Deo Cor tuum tradere debeas, nempe vt illi fiat gratum habitaculum, illudq́ue efficiat conforme imagini diuini Cordis sui. Debitum est ipsi Cor multis omninò titulis, ob beneficia nimirùm creationis, gubernationis, redemptionis, aliaq́ue minimè pauca. Accipitribus dari solet Cor earum auium, quas praedati essent: Christus ad praedam ascendit, dum Crucis lignum conscendit, de quo vaticinatum Iacob multi intelligunt, cùm de Iuda dixit:Ad praedam fili mi ascendisti. ChristusGen. 49. 9. enim ex tribu Iuda prognatus, inter cetera nomina habuit: Accelera spolia detrahere,Isa. 8. 3. Festina praedari. Hic igitur è Cruce spolians diabolum, praedatus est Cor nostrum: quare meritò etiam illi dandum erit. Noli autem subducere Cor tuum, eò quòd immundum fortè sit; ipse enim qui fons est, emundabit illud. Si prauum & distortum sit, ipse, qui diligit aequitatem, rectum efficiet illud. Si graue sit & pronum in terram, ipse, qui de caelis est, sursum subleuabit. Si variis cupiditatibus, velut luto plenum sit, ipse, qui ignis est, consumet eas. Si durum sit, ipse, qui omnipotens est, emolliet illud. Tantùm tibi tortuositas tua displiceat, & ex tota Anima,Matth. 22. 37. ex tota mente, ex totis viribus Cor totum illi deuoueas, qui se totum Cordi tuo tanto amore dedit; & sine dubio facilè reformabit deformitates Cordis tui. Cùm Socrati, vt Seneca tradidit, multiSeneca lib. 1. de benefic. cap. 7. multa, pro suis quisque facultatibus, offerrent; AEschines pauper auditor: Nihil, inquit, dignum te, quod dare tibi possum inuenio, & hoc modo pauperem me esse sentio. Itaque dono tibi, quod vnum habeo, meipsum; hoc munus rogo, qualecumque est, boni consulas, cogi-tesq́ue alios cùm multum tibi darent, plus sibi reliquisse. Cui Socrates: Quid ni tu, inquit, magnum munus dederis? nisi fortè paruo te aestimes. Curabo ergo, vt te meliorem tibi reddam, quàm accepi. Tu verò, si AEschinem imiteris, &, non Socrati, sed Deo Cor tuum obtuleris, sine dubio multò melius illud efficiet, tibiq́ue reddet. Set opportunè admodum hîc subiicietur

Modus Cor Deo offerendi.

Praxim, modumq́ue Deo spiritualiter Cor nostrum, gratissimi instar muneris, offerendi, nobis tradiderunt SS. Gertrudis,August. Serm. 26 de verbis & Mechtildis, duae sorores, ambae non solùm carne, sed etiam Religione germanae, ambae Domino cohaeserunt, ambae Domino concorditer seruierunt.S. Mechtil. lib. 1. cap. 42. Sancta Mechtildis audiens aliquando in Offertrorio cantari: Reges munera offerent tibi; dixit Saluatori nostro: Ecquid est, ô Dilecte Cordis mei, quod tibi nunc offeram, cùm nihil dignum habeam maiestate tuâ? Respondit Saluator: Quinque modis praebebis mihi Cor tuum, & gratum mihi munus obtuleris. Primò, illud mihi offeres velut arrham desponsa-tionis, cum omni fidelitate Cordis tui, incessanter me deprecans, vt igne amoris mei consumam quidquid per infidelitatem deliqueris. Secundò, offeres mihi velut murenulam auream, aut amatorium monile, cum internâ abnegatione omnium voluptatum huius mundi; quae Cor tuum occupare vellent. Tertiò, Cor tuum velut Diadema mihi offeres, cum omni honore, qui tibi siue in hoc, siue in altero saeculo obtingere posset; vt ego solus sim gloria & corona tua. Quartò, mihi offeres instar phialae, ex qua ipse meam bibam dulcedinem. Quintò, mihi offeres vas electum, in quo meipsum reficiam. Ita Mechtildem suam erudiuit Dominus.

Sancta Gertrudis verò hanc, offerendi Domino Cor, formulam tradidit, quâ ipsa saepiùs vti consueuerat:

Ecce Domine, Cor meum abstractum ab omniGertrud. insinuat. diuin. piet. li. 3. cap. 30.

Creaturâ, integrâ voluntate offero tibi; orans

Vt abluas illud in vituosâ aqua sanctissimi

Lateris tui; & decentissimè exornes illud,

In pretioso Sanguine dulcissimi Cordis rui,

Ac tibi conuenientissimè coapres illud, in

Aromatico vapore diuini amoris tui.

Pulchrum quoque & venustum est carmen, quo pius & Religiosus Poeta Bernardus Bauhusius, Cor suum vniChristo dedicat, quod asscribere non verebor:

Lib. Epigramm.Pallentes violas, immortalesque amaranthos,

Et calthae aureolas, Phoebisequasq́ue comas,

Reginasq́ue , rosas, & florum, lilia, Reges,

Albaq́ue , narcissi, flauaq́ue texta croci;

Iridaq́ue & nardum, ferrugineumq́ue hyacinthum,

Et quidquid florum denique Chloris habet,

Christe, tibi pleno meditabar fundere cornu,

Veris opes volucres, deliciasq́ue breues:

Iamq́ue ardens ibam totum tibi spargere Maium

Purpureum, prasinum, coccineum, croceum;

Nam Maij omnigenae plumae, omnigeniq́ue colores,

Et multa in gremio floreamessis erat.

Hanc mihi sed subitò vertisti in pectore mentem,

Et visus tacitâ es sic mihi voce loqui:

Mitte rosas manibus vates mens; altera dona

Poscimus; haec olim Panq́ue , Palesq́ue tulit.

Altera dona Deo vero, sunt altera serta;

Non faciunt capiti talia serta meo.

Cor peto; Io dabitur, dabitur Cor dulcis Iesv!

Mille darem, Iesv, si mihi mille forent.

Eia Cor, egredere: an clausa est via? pectora rumpe,

Rumpe moras, rumpe & viscera, & egredere.

Egreditur. Salue, ô Animae pars optima nostrae!

Vitae delicium, principiumq́ue meae!

Corcvlvm, io gaude, iam felecissima fies

Victima, Tergemino tota litanda Deo.

Ergo nunc viola, i, melior violâ hoc mihi Cor est:

I amaranthe, mihi hoc Cor amaranthus erit.

Puniceae ite rosae, melior rosa nam mihi Cor est:

Lilium i, melius liliolum Cor erit.

I narcisse, mihi melior narcissus erit Cor:

I hyacinthe, mihi hoc Cor hyacinthus erit.

I croce, cum nardo, calthaeq́ue ac irides ite,

Cor mihi caltha, crocus, nardus, & iris erit.

Corcvlvm, io Iesv, sume hoc, mi dulcis Iesv;

Deq́ue haustum latere hoc in latus abde tuum.

Viuo ego, non ego iam, viuit Nazareius in me:

Ille mihi solus Corove, animamq́ue facit.

Et vos Adamidae, vos, ô! mecum pia Christo

Corda date. O, qui dat, quàm sine Corde sapit!

CORDIS SACRIFICIVM.

Sacrificium Deo, spiritus contribulatus. Psal. 50. 19.

Non vituli caesiue Deo placet hostia tauri:

COR mihi qui dedit, hic COR sibi poscit amor

16.

Lectio XVI. Cordis Sacrificium.

Sacrificium Deo Spiritus contribulatus.

Psalm. 50. 19.

Non Vituli, caesive Deo placet hostia Tauri,

Cor mihi qui dedit, hic Cor sibi poscit amor.

COnsidera Primo Quemadmodum Regibus tributa, & munera deferri debent: ita supremo illi Numini, omnium rerum Domino, sacrificia in subiectionis protestationem offerenda sunt. Satis proinde non est, ô fidelis Anima, quòd Regi saeculorum immortali1. Timot. 1. 17. atque inuisibili, Cor tuum muneris loco tradideris, verùm soli Deo in sacrificium idem offerre te oportet. Hoc in arcano sunsu Sponsus Animarum nostrarum petit, cùm ait: Sanctifica mihi omne primogenitum.Exod. 13. 2. Et alibi: Iure perpetuo omne primogenitum erit meum. Quid verò? AnNum. 18. 15. suprema illa Maiestas adeò desiderat, ouium, boum, hircorum, caprarum, cete-

rarumq́ue animantium primogenita, vt1. Cor. 9. 9. illa sibi offerri praecipiat? Numquid Deo cura est, de bobus? ait Sanctus Paulus.Psal. 49. 13. Quin & ipse Deus: Numquid manducabo carnes taurorum, aut sanguinem hircorum potabo? Cur ergo omnia illa primogenita Deo offerentur? Cur illa iure perpetuo vult esse sua? Si omnium legalium differentias hostiarum, vnâ Corporis & Sanguinis Iesv Christi Filij sui oblatione consummauit, quid adhuc primogenitorum victimas exquirit? Aliud ergo hîc sub litterae cortice latet mysterium, aliaq́ue à nobis primogenita Deus per haec verba exigit. Spirituale est primogenitum, quod hîc Deus postulat; nempe Cor nostrum: illud enim ante alia membra primò formatur, & ab Aristotele primum viuens, & vltimum moriens nuncupatur. Hoc gratum Domino sacrificium, quodq́ue prae omnibusGenes. 22. 2. aliis illi placet. Hoc mysticè in Abrahae Patriarchae nostri sacrificio adumbratum,August. Serm. 46 de temp. teste Augustino, fuit. Quod Abraham illi dictum est, da mihi vnicum dilectum filium; idipsum dicit tibi Sapientia: Da mihi fili Cor tuum: ipsum est Dilectus & vnicus filius tuus. Quid metuis offerre Cor tuum? offer sacrifi-

cium, contritionem Cordis Domino Deo tuo, & dicei cum Propheta: Holocaustis non delectaberis. Sacrificium Deo Spiritus contribulatus, Cor contritumPsal. 50. 18. & humiliatum Deus non spernit. Nihil metuas, tali sacrificio oblato; & illi acceptum erit, & quod obtuleris, integrum tibi permanebit.

Agnouit idipsum & Prudentius, qui Abrahae sacrificio nos instrui docet, vt ea quae nobis sunt gratissima, Deo offeramus. Sic autem ait:

Senex fidelis prima credendi via estPrudent. praef. in Psichomachiam.

Abram, beati seminis serus Pater,

Adiecta cuius nomen auxit syllaba,

Senile pignus qui dicauit victimae:

Docens ad aram cùm litare quis velit,

Quod dulce Cordi est, quod pium, quod vnicum,

Deo libenter offerendum credito.

Sed nil Cordi gratius est, quàm ipsum sibimet Cor; vnde amantes, Personas eas quas nimio amore depereunt, suum Corcvlvm, Animae suae dimidium vocare soliti sunt, id insinuantes tam illas sibi charas esse, quàm proprium Cor. Si igitur id quod maximè diligimus, Deo offerendum est, nihil dignius illi offerri potest Corde nostro.

Considera Secvndo, Quâ de causâ Cor Deo sacrificari debeat. Israëlitae enim illi ideò iubebantur primogenita sua offerre, vt haberent iugem memoriam liberationisCornel. à Lap. in cap. 13. Exod. suae ex AEgypto. Hanc enim effecit & procurauit Deus per caedem primogenitorum totius AEgypti. Quia ergo tunc cecîdit Deus primogenita Aegypti; vt Hebraeos, quasi primogenitos suos inde liberaret; & quia tunc intacta seruauit primogenita Hebraeorum habitantium in AEgypto: hinc indictâ lege cadem sibi offerri, ac quasi sua, & à se conseruata sibi reddi depoposcit: sed haec in figura contigerunt eis. Nos verò de AEgypto huius mundi, de domo seruitutis, & manuLuc. 1. 74. inimicorum nostrorum per Christum liberati, maiori iure illi primogenita nostra debemus. Ille enim non primogenita AEgypti pro nobis occidit; sed ipse Vnigenitus Dei Patris, primogenitus Virginis Matris, pro nobis immolatus est. Quantis igitur titulis hostiam Cordis nostri sibi vendicat! Aduerte porrò mystici huius sacrificij quemlibet Sacerdotem esse, magnos, paruos, nobiles, ignobiles, diuites, pauperes, Ecclesiasticos, saeculares, feminas, viros. Quodnam verò huius sacrificij Altare? munda conscientia. Quaevictima? Cor contritum, Spiritus contribulatus, eadem enim haec multorum sensu sunt. Quis culter, quo victima excoriatur? scrutinium Cordis, dolor Animi, confitens lingua. Quis ignis, hostiam absumens? ille, scilicet, quem Filius hominisLuc. 12. 49. venit mittere in terram, & voluit vehementer accendi; diuina, inquam, charitas, quae totum sacrificium exurit. Quae verò huius ignis ligna? attenta bonitatis Dei, & diuinorum beneficiorum consideratio, ex quâ diuinae charitatis flamma indesinenter accenditur; hinc scriptum est: Ignis in Altari semper ardebit,Leuit. 6. 12. quem nutriet Sacerdos, subiiciens ligna manè per singulos dies. Debet enim fidelis quisque (air Gregorius) ne in eoGregor. lib. 27. Moral. cap. 7. charitatis flamma deficiat, in excitationem amoris, exempla Patrum, vel praecepta Dominica ministrare. Congruitq́ue hoc fieri manè, quia prima diei pars est. Postpositis ergo cogitationibus vitae praesentis, hoc priori loco quisque fidelium cogitet, vt quibus valeat nisibus, studium charitatis inflammet, atque ita succendatur sacrificium Cordis sui.

Considera Tertio, Neminem ab hoc sacrificio excusari posse, quia vt rectè S. Dauid ait: In me sunt Deus votaPsal. 55. 12 tua, quae reddam laudationes tibi. Ac si aperte dicat, inquit idem Gregorius:Gregor. homil. 5. in Euang. Etsi exteriùs munera offerenda non habeo, intra memetipsum tamen inuenio, quod in ara tuae laudis impono; quia qui nostrâ datione non pasceris, oblatione Cordis meliùs placaris. Ante Dei oculos numquam est vacua manus à munere, si fuerit arca Cordis repleta bonâAugust. super Psal. 55. voluntate. De Cordis igitur arcâ, ait Augustinus, profer laudis incensum, de cellario bonae conscientiae profer sacrificium fidei, quidquid profers accende charitate. In te sint vota, quae reddasAugust. in Psal. 134. laudes Deo. Idemq́ue alibi: Si congerêris offerre Domino tuo sacrificium gratum illi & acceptum, sicut anteà vouebantur sacrificia in vmbrâ futurorum; fortè non inuenires in grege tuo placitum taurum, in capris hircum, arae Domini dignum, nec in ouili tuo arietem dignum ad victimam Domino tuo: & non inueniens satageres quid faceres, & diceres fortè Deo, volui, & non habui. Numquid potes de laude dicere; volui, & non habui? ipsum voluisse, laudasse est. Non enim verba à te quaerit Deus,Rom. 10. 10. sed Cor. Eum potes ore confitere ad salutem: cùm non potes Corde crede ad iu-stitiam. Corde laudas, Corde benedicis, Corde in aram conscientiae victimas sacras imponis; & respondetur tibi: Pax inLuc. 2. 14. terra hominibus bonae voluntatis. HabebatLuc. 19. 8. hoc sacrificium laudis Zacchaeus in patrimonio suo, habebat vidua in saccello suo, habebat, nescio quis hospes in dolio suo. Sed nec illo caruit Sanctus Iob. dumIob. 1. 12. omnibus caruit. Quidquid facultatum habueratAug. in Psa. 55. diabolus ademit, abstulit. Hereditatem, interfecit filios, ablatis omnibus solus remansit Iob. Sed in illo errant vota laudis, quae redderet Deo, in illo planè erant. Arcam sancti Cordis sui fur diabolus non inuaserat, plenus erat vnde sacrificaret. Audi quae habebat, audi quae protulit: Dominus dedit, DominusIob. 1. 21 abstulit; sicut Domino placuit, ita factum est: sit nomen Domini benedictum. O diuitiae interiores, quò fur non accedit! Has igitur Dominus requirit: has ei lubens offer.

Considera Qvarto, Nullum prorsus esse sacrificium, quo diuina illa Maiestas magis placatur, quàm sacrificium Cordis. Apud homines enim (vt BernardusBernard. in Cant. ait) Cor ex verbis; apud Deum verò verba pensantur ex Corde. Et Gregorius: DeusGregor. non attendit verba deprecantis, sed Cororantis. Ex hoc metitur, & aestimat bona nostra, quae etiamsi parua fuerint, magna erunt, si ex magno Cordis affectu procedant. Quare idem Gregorius rectissimèIdem homil. 5. in Euang. inquit: Cor Dominus, non substantiam pensat; nec perpendit quantum in eius sacrificio, sed ex quanto proferatur. Cor est quod Deum nobis propitium reddit, flectit, & quodammodo ad nos inclinat. Nam vt benè quidam cecinit:

Bapt. Mant. Virga recens, Zephyris, neruo curuabitur arcus,

Igne chalybs, adamas sanguine, Corde Deus. Cur verò ita ei prae omnibus Cor placet? quia nimirùm bonam voluntatem significat: vel potiùs ipsum nihil aliud est, quàmArist. 2. lib. Analy. bona & prompta voluntas. Magis autem, Philosopho teste, eligenda est voluntas sine actione, quàm actio sine bona voluntate. Quod Iuculentiùs Poëta effatus est, dicens:

Ouid. lib. 3. de Ponte Eleg. 4. Vt desint vires, tamen est laudanda voluntas:

Hac ego contentos, auguror esse, Deos.

Haec facit vt veniat pauper quoq́ue gratus ad aram,

Et placeat caeso, non minus agna, boue.

Quàm placuit Deo sine externo opere seriaGen. 12. 18. voluntas Abrahami, dum filium suum Isaac immolare voluit? ex quo hoc consecutus est, vt ex semine eius Christus nasceretur. Promptâ igitur voluntate Cortuum mystico Altari conscientiae tuae impone, vt in eo igne charitatis succensum, instar holocausti Deo offeratur in odorem suauitatis. Ora quoque cum Azariâ,Dan. 3. 39. vt possis inuenire misericordiam, & in Animo contrito, & Spiritu humilitatis Cor tuum suscipiatur. Ora, inquam, & dic: Sicut in holocausto arietum & taurorum, & sicut in millibus agnorum pinguium; sic fiat sacrificium nostrum in conspectu tuo hodie, vt placeat tibi: quoniam non est confusio confidentibus in te.

Cordis Ponderatio.

Appendit CORDA Dominus. prouerb. 21. 2.

Quod mihi donasti magno pro munere, non est,

Si neget hoc, iusti ponderis aequa bilanx.

17.

Lectio XVII. Cordis Ponderatio.

Appendit Corda Dominus.

Prouerb. 21. 2.

Quod mihi donasti, magno pro munere; non est

Si neget hoc, iusti ponderis aequa bilanx.

COnsidera Primo, Non satis esse Deo quomodocumque Cor offerre, nisi tale omninò sit quòd oculis diuinae Maiestatis placeat. Probati Nummularij non tantùm explorant an nummus sit probae monetae, verum videlicet aurum, vel argentum, an aurichalcum, vel stannum; verumetiam ne quid illi (vt ait Cassianus) à legitimo pondereCollat. 1. c. 20. diminutum sit consurâ trutinae diligenter inquirunt. Non secus Deus, qui in mensura, numero, & pondere omniaSap 11. 21. disposuit, diligentissimè examinat an Corda, atque alia omnia, quae ei offeruntur, integrum etiam pondus habeant. Quòd si leuioris illa inuenerit ponderis, tamquam adulterina reiicit. Hinc SpirituumProuerb. 16. 2. ponderator Dominus à Salomonevocatur: quòd non tantùm internas Cordis cogitationes penitus inspiciat; sed etiam appendat, libret, & leuésne sint, an graues, lance suae aestimationis expendat.Ibidem v. 11. Hinc rursus dicitur: Pondus & slatera iudicia Domini sunt; qui in bilance iudicat operum nostrorum integritatem; atque hoc iudicium iustissimum est, quia à suo aequilibrio numquam deflectit. Seriò prorsus optabat Sanctus Iob ad hanc trutinamIob 31. 6. examinari, cùm diceret: Appendat me Deus in staterâ iustâ, & videat simplicitatem meam. Atque alibi ita loquitur:Idem 6. 2. Vtinam appenderentur peccata mea, quibus iram merui, & calamitas, quam patior, in staterâ: quasi arena maris, haec grauior appareret. Contrà verò de impioDan. 5. 27. Baltassar scriptum est: Appensus es in statera, & inuentus es minus habens. Quod idem est, ac si deceret: Appensa sunt in bilance diuinae iustitiae, & examinis, opera tua, bona & mala, ô Baltassar, atque inuentus es habere minus probitatis, & bonorum operum; plurimum verò habere superbiae, crapulae, & iniquitatis: ergo non mereris ampliùs regnare, nec viuere. Diligenter igitur attende, ô pia Anima, ne Cor illud, quod Deo offerre cupis, nimis leue sit, adeoq́ue ab eo reprobetur.

Considera Secvndo, Non rarò inueniri apud homines pondera duplicia, maius & minus; & stateras iniquas, quibus fraudem fucumq́ue aliis faciant, dum pro arbitrio suo appendunt, prout ipsi volunt: Mendaces enim sunt filij hominum (aitPsal. 61. 10. Psaltes) in stateris, vt decipiant de vanitate in idipsum. Verùm non ita agitur apud iustissimum illum Cordivm scrutatorem, qui non nisi aequâ lance omnia pensat. Statera siquidem dolosa, abominatioProuerb. 11. 1. est apud Dominum; pondus aequum, voluntas eius. Hinc fit, vt multa hominibus bona ac recta videantur, quae tamen si ad diuinitatis stateram librentur, reproba apparebunt: Omnis via viri recta sibi videtur,Prouerb. 21. 2. ait Sapiens, appendit autem Corda Dominus. Qualecumque enim opus sit in externâ apparentiâ, & hominum aestimatione, Deus illud non ex opere, sed ex Corde & affectu, à quo prodit, pensat. Atque ideò cùm Cain & Abel ei sacrificiaGen. 4. 4. offerrent, seribitur, respexisse ad Abel, & ad munere eius. Notat verò Gregorius, cur primò dicatur DeusGregor. lib. 22. Moral. cap. 8. respexisse ad Abel, quàm ad munera eius: Quia omne quod datur Deo, ex dantis mente pensatur. Idcircò non Abel ex muneribus, sed ex Abel munera oblata pla-cuerunt. Ex dantis quippe Corde, idLuc. 21. 2. quod datur accipitur. AEra duo minuta Hebraeae viduae quantilli pretij credebantur, ad illam argenti molem, quae à Pharisaeis iactabatur? & tamen hanc illa longè superabant: vnde ipsius veritatis eloquioIbidem. vers. 3. ita commendatur: Verè dico vobis, quia vidua haec pauper plusquam omnes misit. Quare autem plus misit?Marc. 12. 42. quia de penuriâ suâ, omnia quae habuit misit, quia promptiori Animo, & alacriori voluntate duo minuta dedit. QuareCyprian. tract. de op. & Eleëmos. de ea ita Cyprianus: Dominus non de patrimonio, sed de Animo opus eius examinans, & considerans non quantum, sed ex quanto dedisset, dixit: Vidua ista plus omnibus misit in dona Dei. Nihil enim Deo offertur ditius bonâ voluntate, quam etiam pauperes & inopes exhibere possunt. Haec verò cui deest, quantumuis magna offerat, Deo minimè grata erunt; quia videlicet iusti ponderis non sunt. Magna in oculis hominum videbantur opera Sardicensis Episcopi, non tamen ita erant in oculis Dei; vnde ApocalypticusApoc. 3.2. Angelus ei ait: Non inuenio opera tua plena coram Deo. Appareant illa hominibus splendida, habeas nomen quod viuas, non tamen mensuram iustam imple-sti, quia mortuus es. Adimple ergo ea quae adhuc desunt. Pone ergo, ô Anima mea, Cor tuum in Dei statera, vt quantum tibi ad veram iustitiam etiamnum desit liquidò cognoscas: dic cum Sancto Augustino: Domine ante te est omne desideriumAugust. conf. lib. 10. meum, ante te tota cogitatio mea. Tu omnium Spirituum ponderator, & vtrùm radix sit dulcis an amara, de qua foris pulchra folia emittuntur, tu Iudex interiùs meliùs nosti, & perscrutaris.

Considera Tertio, Quódnam sit pondus, ad quod Cor tuum in staterâ expendi debeat: de eo autem ita in veteri lege olim Deus edixit: Omnis aestimatio,Leuit. 27. 25. siclo sanctuarij ponderabitur. Sola enim santcuarij pondera fallaciarum erant expertia. Hinc oblationes, quas PrincipesNum. 7. 13. Israël, & capita familiarum Domino optulerunt, semper expensa scribuntur iuxta pondus sanctuarij; quasi ingratum Domino foret, aut ab integritate deficeret, quod huius ponderis mensuram non aequaret. Quísnam verò siclus sanctuarij, nisi ipsum Cor Dei nostri, iuxta quod perfectio Cordis nostri exigi debet? Hinc optabat Salomon, vt Cor populi sui esset perfectum3. Reg. 8. 61. cum Domino Deo, & ambularetin decretis eius. Ita Cor Asa scribitur perfectum fuisse cum Domino cunctis diebus3. reg. 15. 3. suis. De Abiâ verò contrà asseritur: Nec erat Cor eius perfectum cum Domino Deo suo, sicut Cor Dauid patris eius. Sed quae erat perfectio Cordis Dauid? quod pondus in altera bilance positum fuit, ex quo perfectio Dauidici Cordis colligi deberet? non aliud sanè quàm Cor ipsius1. Reg. 13. 14. Dei. De eo enim scriptum est: Quaesiuit sibi Dominus virum iuxta Cor suum. Hinc ergo deducitur illud Cor perfectum esse cum Domino, quod est iuxta Cor Domini; siue secundùm mensuram & aequalitatem (quo ad ea homini est possibilis) Cordis diuini. Quid autem est quod Cor nostrum maximè demonstret diuino Cordi esse conforme, nisi recta intentio? Deus enim rectus est, & diligit eos qui recto sunt Corde. Praua, & distorta intentio à diuino Corde dissidet; nec aequâ lance cum eo componi potest: haec si operi admiscetur, reprobum est munus quod Deo offertur. Quod enimRichard. de statu int. hom. cap. 7. est Corpus sine vita (ait Richardus de Sancto Victore) hoc est opus sine intentione bonâ. Quaelibet actio quamuis bona videatur, tamen quasi mortua iudicatur, si non per intentionem bonam animatur. Noue-rat hanc S. Dauid Deo cum primis charam & acceptam esse; ideoq́ue dicebat: Holocausta medullata offeram tibi. NonPsal. 65. 15. est Deo gratius holocaustum Corde nostro: verumtamen si medullâ careat, iam acceptum non erit Deo. Medulla autem haec est interior Cordis nostri intentio. Nihil enim, vt Augustinus ait, interiusAug. in Psal. 65. medullis nostris. Interiora ossa sunt carne, medullae interiores sunt ipsis ossibus. Quisquis ergo in superficie colit Deum, magis placere vult hominibus. Aliud autem intus sentiens, non offert holocausta medullarum, cuius autem medullam inspicit, ipsum totum accipit. Illa igitur opera medullata sunt holocausta, quibus voluntas, seu intentio bona inest: nullo modo vult Deus ossa exsucca, arida, emedullata. Reperias multos qui frequenter orent, Sacris etiam intersint, non rarò inediâ se macerent, stipem dent, sed, heu quàm nihil medullae inest his operibus! sunt haec quidem velut candida, nitidaq́ue ossa; sed deest medulla, Spiritus, recta intentio, pius affectus, qui haec opera subuehat ad Deum. Rectè proinde monet GregoriusGreg. l. 1. in Ezech. hom. 4. vt omne bonum quod agitur per intentionem, semper ad caelestia leuetur. Hanc enim velut medullam sacrificij sui DeusHebr. 4. 12. ante omnia requirit; cuius sermo viuus & efficax, & penetrabilior omni gladio ancipiti, pertingit vsque ad diuisionem Animae ac Spiritus, compagum quoque ac medullarum, & discretor cogitationum & intentionum Cordis.

Considera Qvarto, Vt Cordis tui sacrificium, & munus non abiiciatur à Deo, tamquam leuioris ponderis, non satis esse, si ei hoc ecaminandum committas; sed consultissimum omninò iudicari, vt ipse ad trutinam respicias, & integritatem Cordis tui priùs ad lancem expendas, quàm illud Domino Deo tuo offeras. Nam vt rectè BasiliusBasil. in Psal. 61. inquit: Cuilibet nostrûm statera à Conditore omnium apparata, per quam rerum naturam possit probè discernere. Posui ante faciem tuam vitam & mortem, bonum & malum, duas inter se contrarias naturas, has tu examina, & diligenter expende, quid vtilius sit. Tibi namque propria datur libra, quae sufficiens discrimen boni & mali demonstrat; corporea namque pondera in librae lancibus probamus: quae verò ad instituendam vitam eligenda veniunt, per liberum Arbitrium decernimus, quòd momentum aequale ad vtrumlibet possis cape-re. In liberi ergo Arbitrij libra rectam constitue intentionem, sinistram verò & praeposteram longiùs abiice. Recta veròEx med. Iac. de Paz par. 1. cap. 8. tom. 3. intentio haec est, quae bonum finem in operando respicit; hic autem vt varius esse potest, ita multiplex quoque est intentio bona. Primò enim, occurit intentio seruorum, qui ex timore seruili, ne in aeternum puniantur, Dei mandata custodiunt. Secunda intentio, Mercenariorum est, qui inclinant Cor suumPs. 118.112. ad faciendas iustificationes Domini, propter retributionem. Tertia intentio, filiorum est, qui Deo obsequuntur, vt ei placeant, & quia illi, quem verâ charitate diligunt, displicere formidant. Haec autem tres rursum habet gradus: quorum primus, intentio recta dicitur; quae opera non solùm bona, sed etiam media, siue indifferentia purè facit ex amore Dei, vt ipsi placeant. In secundo gradu, simplex intentio ponitur, quâ quis Deo placere, eumq́ue honorare intendit, & in omnibus quae agit Deo, intellectu & affectu inhaerere nititur, eumq́ue prouidetPs. 15. 8. in conspectu suo semper. Tertius gradus, intentionem Deiformem complectitur, quâ homo ita in Deum fertur, vt non magis consolationem, quàm desolatio-nem; non magis prospera, quàm aduersa; non magis honorem, quàm infamiam requirat. Aspira, Anima mea, gradatim ad hanc perfectionem intentionis, vt ita Cor tuum in diuina lance appensum, inueniatur integri & iusti ponderis, iuxta pondus sanctuarij, Cor videlicet Dilecti tui.

Cordis Probatio.

Sicut igne probatur argentum, et aurum camino ita CORDA probat Dominus. prouerb. 17. 3.

Cor, rutilo, dilecta, tuum pretiosius auro,

Impuram scoriam si prius ignis edat.

18.

Lectio XVIII. Cordis Probatio.

Sicut igne probatur argentum, & aurum

camino, ita Corda probat Dominus.

Prouerb. 17. 3.

Cor rutilo, Dilecta, tuum pretiosius auro,

Impuram scoriam si priùs ignis edat.

COnsidera Primo, Neutiquam satis esse, vt Cor nostrum, velut aureus nummus Deo oblatus, iusti sit ponderis; sed hoc insuper requiritur, vt non sit adulterinus, peccans in materiâ. Ad peritum enim Argentarium, siue Nummularium spectat, probare an nummus sit probae monetae, puta verum aurum, an aurichalcum, aut verum argentum, aut stannum praefulgens: qua de re constitutio extat Gratiani & Theodosij Augustorum lib. 3. de Vete. Numisma.L. 1. ff. ad leg. Iul. pecul. Examinandum quoque est, an sit purum putum, id est, nullâ alterius metalli permixtione vitiatum: qua de re cautum est lege Iuliâ peculatus, ne quis in aurum,argentum, aes publicum quid indat, néveL. 9. ff. ad leg. Cornel. de falsa. immisceat. Et expressiùs lege Corneliâ, vt qui in aurum vitij quid addiderit, qui argenteos nummos adulterinos conflauerit, falsi crimine teneatur. Inde aerosa pecunia dicitur, quae multum aeris admixtum habet. Argentarius autem, vt auri vel argenti puritatem cognoscat, illud in igne conflat. Illud porrò officium in Scripturâ sacrâ Deo ipsi tribuitur, qui eo modo hominum Corda probet, & examinet. Ita enim apud Malachiam scribiturMalach. 3. 3. de Christo: Ipse enim quasi ignis conflans, & quasi herba fullonum: & sedebit conflans & emundans argentum, & purgabit filios Leui, & colabit eos quasi aurum, & quasi argentum. Ignis autem, in quo Deus hominum Corda probat, ex communi Patrum, & sacrae Scripturae sensu, est tribulatio, siue humiliatio. Vnde Ecclesiastici secundo, dicitur:Eccli. 2. 4. In igne probatur argentum, homines verò receptibiles in camino humiliationis. EtSap. 3. 5. Sapientiae tertio, de Iustis scribitur: In paucis vexati, in multis benè disponentur: quoniam Deus tentauit eos, & inuenit illos dignos se. Tamquam aurum in fornace probauit illos. Disce ergo, ô Anima mea, aduersa non timere, aut illis immenenti-bus, nimio Animo contrahi; haec enim qualis sis probabunt.

Considera Secvndo, Sicut ignis liquando aurum ab eo separat alia metalla, ostenditq́ue an etiam verum aurum sit: ita etiam tribulatio ostendit probúmne, an reprobum sit Cor nostrum in conspectu Domini; vt per Ezechielem Dominus dicit: Eò quòd versi estis omnes in scoriam,Ezech. 22. 20. proptereà ecce ego congregabo vos in medio Ierusalem, congregatione argenti, & aeris, & stanni, & ferri, & plumbi in medio fornacis, vt succendam in eâ ignem ad conflandum. Quod eleganter exponens Gregorius, ait: Purgare eos per ignemGregor. 3 part. curae past. cap. 14. tribulationis volui, & argentum illos vel aurum fieri quaesiui; sed in fornace mihi in aes, strannum, & ferrum, & plumbum versi sunt: quia non ad virtutem, sed ad vitia etiam in tribulatione proruperunt. AEs quippe dum percutitur, ampliùs metallis ceteris sonitum reddit. Qui igitur in percussione positus, erumpit ad sonitum murmurationis, in aes versus est in medio fornacis. Stannum verò, cùm ex arte componitur, argenti speciem mentitur. Qui verò simulationis vitio non caret in tribulatione, stannum factus est in fornace. Ferro autem vtitur, qui vitaeproximi insidiatur. Ferrum itaque in fornace est, qui nocendi malitiam non amittit in tribulatione. Plumbum quoque ceteris metallis est grauius. In fornace ergo plumbum inuenitur, qui sic peccati sui pondere premitur, vt etiam in tribulatione positus, à terrenis desideriis non leuetur.Ezech. 24. 12. Hinc rursum scriptum est: Multo labore sudatum est, & non exiuit de ea nimia rubigo eius, neque per ignem. Ignem quippe nobis tribulationis admouet, vt in nobis rubiginem vitiorum purget: sed nec per ignem rubiginem amittimus, quando & inter flagella vitio non caremus. Hinc Propheta iterùmIerem. 6. 28. dicit: Frustrà conflauit conflator, malitiae eorum non sunt consumptae, argentum reprobum vocate eos. Tribulatio ergo instruet te, an sis plumbum, ferrum, stannum, aes; an verò argentum, an purum aurum: qualis erat S. Dauid, qui de fornacePs. 6. 3. probationis egressus, dicebat: Probasti Cor meum, & visitasti nocte: igne me examinasti, & non est inuenta in meIob 23. 10 iniquitas. Et S. Iob: Probauit me quasi aurum, quod per ignem transit. Et AngelusTob. 12. 13. Tobiae dixit: Quia acceptus eras Deo, necesse fuit vt tentatio probaret te.Psal. 25. 2. Dic ergo & tu cum Propheta: Proba meDomine, & tenta me: vre renes meos & Cor meum.

Considera Tertio, In fornace ignis aurum purificari, perfici, ac splendescere. Ad hoc autem admisceri solet argento purgando plumbum, vt ex Ieremia patet: Defecit sufflatorium, in igneIerem. 6. 29. consumptum est plumbum, frustrà conflauit conflator. Plumbum, ait Mathiolus,Math. li. 5. c. 58. miscetur conflationi, quia plumbi adminiculo faciliùs metalla igni cedunt. Eodem hoc modo sicut igne probaturProuerb. 17. 3. argentum, ita Corda probat Dominus. Conflator enim Deus est, ignisSalaz. in prouerb. autem tribulatio & tentatio, sufflatorium diaboli instigantis afflatus, qui tentationis ignem accendit, Plumbum, quod maximè graue est, & praeter aliorum metallorum morem, terrae infossum crescit; nouissimae mortis memoriamCyril. li thesau. & metum significare docet Cyrillus Alexandrinus. Mortis sanè memoria accommodatissima est ad Cor praeseruandum, ne à tribulatione laedatur, sed eâ magis expurgetur. Sicut enim aurum, ait Chrysostomus, in caminoChrysost. hom. 14. variis in Mat. loc. non laeditur; sic stabilem Animam tribulatio non laedit. Quid operatur caminus? aurum mundat: quid operaturtribulatio? tolerantiam, amplioremq́ue patientiam: abscindit enim dissidium, & coadunat Animam, & sobriorem reddit.Iac. I. 2. Omne igitur gaudium existimare debet pius homo, cùm in tribulationes varias inciderit, cùm per illas purgetur, & ad virtutis perfectionem magnis passibusSeneca l. de prouiden. c. 2. prouehatur. Marcet sine aduersario virtus. Tunc apparet quanta sit, quantum valeat, polleatq́ue, cùm quidPint. dial. par. 1. dial. 4. cap. 3. possit, patientia ostendit. Nempe, vt cocti lateres, nisi vehementi igne coquantur, mox vbi aquam biberint, dissoluuntur, & in minutissimas micas abeunt; igne autem, quo consumendi viderentur, & in cineres redigendi, ita roborantur & obdurescunt, vt nullâ aquâ dissolui queant, fiantq́ue ad aedificia aptissimi: ita omninò Iusti, quos ingentes tribulationes frangere, & è statu mentis dimouere posse cuipiam videbantur, ex eisdem tantum Animi robur, fortitudinemq́ue tantam concipiunt & acquirunt, vt nullis rerum aduersarum fluctibus laedi queant, sed ad aedificium spirituale maximè idonei reddantur, qui viui & electi lapides in eo fiant.

Psal. 33. 20.Considera Qvarto, Tametsi graues & multae sint tribulationes iustorum ne-cessarium tamen esse, vt inuictâ patientiâ illas sustineant, hac consideratione muniti, quòd nondum omnis scoria â Cordibvs eorum excocta sit. Potest enim,Chrysost. hom. 4. ad pop. Antioch. Chrysostomo teste, Deus omnia grauia hodie soluere; sed donec nos purgatos videat, donec videat factam conuersionem, & poenitentiam sirmam, & inconcussam, non dissoluit tribulationem. Etenim Aurifex, donec aurum benè purgatum videt, de conflatorio non extrahit: sic & Deus non abducit tribulationem, donec nos penitus emundauerit. Et S. Augustinus: Numquid lucetAug. in Psal. 61. aurum in fornace Aurificis? in monili lucebit, patiatur ergo fornacem vt purgatum à sordibus veniat ad lucem. Fornax mundus, palea iniqui, aurum iusti, ignis tribulatio, Aurifex Deus; quod vult Autifex facio, vbi me ponit tolero. Iubeor ego tolerare, nouit ille purgare, ardeat licet palea ad incendendum me, illa in cinerem vertitur, ego sordibus careo. Quinimmò Cassianus docet, viros sanctissimosCassian. coll. 7. cap. 25. magnis infirmitatibus traditos, pro leuissimis quibusque delictis; cùm in illis, ne tenuissimum quidem naeuum in die ludicij inueniri patiatur diuina clementia, omnem Cordis corumscoriam excoquens in praesenti, vt eos, tamquam aurum vel argentum ignitum, ad illam perpetuitatem, nullâ indigentes poenaliIsa. 1. 25. purgatione, transmittat. Et excoquam, inquit, ad purum scoriam tuam: & auseram omne stannum tuum, & post hoc vocaberis ciuitas iusti, vrbs fidelis. Sed & Augustinus:Aug. in Psal. 61. Sic etiam, inquit, de puro argento sordidatur aurum, si admiscetur illi: sordescit enim aliquid cùm inferiori miscetur naturae, quamuis in suo genere non sordidae. Sic Animus noster quibusdam sordescit, quae etsi ex suo genere munda sint, tamen inferiora sunt; atque in his etiam expurgandis igne opus est. Saepè enim accidit, vt Deus hominem in labores, molestias, & tribulationes, quasi in ignem coniiciat, vt Animum eius à quibusdam infimis rebus minimè malis, aut turpibus secernat, & ad meliora traducat. Noli ergo abhorrere tribulationem, quae tantum Cordi tuo bonum affert.

Consider Qvinto, Quemadmodum aurum etsi durissimum, virtute ignis molle & flexile redditur; vt Aurifabri malleo in certam formam, verbi gratia, calicis, thuribuli, candelabri, phialae, & crateris, efformati queat, immò etiam in laminas tenuissimas, & subtilissima fila subindeproducatur: ita quoque Cor hominis iusti in camino tribulationis excoctum, & multis velut malleorum ictibus crebrò contusum, magis ac magis dilatatur, vt à Deo optimo Artifice in omnem formam, iuxta sanctissimum eius beneplacitum, facilè redigi possit. Docet id Augustinus, explanans illud Psalmi: In tubis ductilibus, & Psal. 97. 6. voce tubae corneae: Ductiles, ait, tubae, aereae sunt, quae tundendo producunturAug. in Psal. 9. Si tundendo, ergo vapulando eritis tubae ductiles in laudem Dei productae. Sic cùm tribulamur, tribulatio, tunsio; profectus, productio est. Quomodo sonuit, & quàm suauiter tuba ductilis, qui in tribulatione percussus, gratias agit! Ecce, inquit fabricator Deus, illam tubam perficere volo: non perficiam, nisi fundam. Malè sonabat antè quàm produceretur. Nunc productus, & facta tuba ductilis, laudes Dei sonabit, quae anteà blasphemias intonuit. Disce ergo, ô Anima, in aduersis & tribulationibus non obmurmurare, non conqueri de Deo; sed magis lauda Deum, quia ex spina quà pungeris, nascitur rosa quà coroneris. Id enim quod in praesenti estIdem in Psal. 52. momentaneum, & leue tribulationis nostrae, supra modum in sublimitate aeternum gloriae pondus operatur in nobis.

2. Cor. 4. 17.Quinimmò non sunt condignae passiones huius temporis, ad futuram gloriam quae reuelabitur in nobis. Age igitur Anima, quantumuis in camino probationis Cor tuum diutiùs crucietur, gratias Deo age: & cum tribus pueris in fornace ardenti conclusis lauda, glorifica, & benedic Dominum Deum caeli & terrae. Non enim comburetur Cor tuum in medio flammae ardentis, sed purius, illustrius, & gloriosius inde egredietur.

CORDIS SCRVTINIVM.

Prauum est cor omnium et inscrutabile

Quis cognoscet illud? Ego Dominus

scrutans cor et renes. Jerem. 17. 9.

Solus ego immensam cordis perscrutor abyssum

Nautica quam potis est haud penetrare bolis.

19.

Lectio XIX. Cordis Scrutinium.

Prauum est Cor omnium, & inscrutabile:

quis cognoscet illud? Ego Dominus

scrutans Cor & renes.

Ierem. 17. 9.

Solus ego immensam Cordis perscrutor abyssum,

Nautica, quam potis est haud penetrare, bolis.

COnsidera Primo, Humani Cordis Arcana adeò homines latere, vt nullus ea cognoscere queat. Quare Propheta Cor hominis inscrutabileIer. 17. 9 nominauit. Verè enim est, vt BernardusBernard. tract. de int. dom. cap. 44. dixit, abyssus multa. Sicur enim abyssus exhauriri non potest, sic Cor hominis à cogitationibus suis euacuari non potest; sed continuò volubilitate in eo voluuntur. Mare magnum est, & spatiosum manibus: illic reptilia, quorum non est numerus. Sicut enim reptile latenter repit, & sinuosis anfractibus huc & illuc deambulat: ita conscientiam hominis venenataeIoan. 3. 8cogitationes intrant, & exeunt; vt nescian: homines vnde veniant, aut quò vadant. Hoc benè cognouerat qui dicebat: PrauumIer. 17. 9. est Cor hominis, & inscrutabile: & quis cognoscet illud? Quòd scrutationem non recipit, nec cognitionem Cor hominis, etiam AugustinoAug. in. Psal. 41. abyssus est. Si profunditas, inquit, est abyssus, putamus quòd Cor hominis abyssus est. Quid enim est profundius hac abysso? loqui homines possunt, videri possunt per operationem membrorum, audiri in sermone, sed cuius cogitatio penetratur? cuius Cor inspicitur? Quid intus gerat, quid intus possit, quid intus agat, quid intus disponat, quid intus velit, quid intus nolit, quis comprehendet? Hinc Philosophus quidam optabat Corda hominum esse vitrea, vt fundus eorum perspici posset; ne quis in illo dolus, vel fraus resideret. EâdemLucianus in Hermot. de causâ Momus, apud Lucianum in Hermotymo, reprehendit Vulcanum; quòd homini non dederit Cor fenestratum, atque perspicuum. S. MachariusS. Mach. hom. 15. quoque dixit: Cor esse infinitae profunditatis, in quo sint triclinia, cubicula, fores, vestibula: ad quae nulli hominum pateat accessus. Quare latebrae eius, nulli prorsus perspectae sunt.

Considera Secvndo, Solius Dei esse, intimas Cordis cogitationes pernoscere: omnia enim Corda scrutatur Dominus,1. Paral. 28. 9. & vniuersas mentium cogitationes intelligit. Quinque enim habet Deus thesauros absconditos, quos ita sibi soli asseruat, vt eorum clauem nulli alteri vmquam tribuat. Primus est, creatio ex nihilo; quae ita cuiuscumque creaturae potestatem excedit, vt nemini, praeterquam soli Deo, attribui valeat; vnde solus Creator omnium vocatur. Secundus est, gloria & honor; qui ipsi à creaturis debetur, dicente Apostolo:1. Tim. 1. 17. Soli Deo honor & gloria. Et ipse Dominus: Gloriam meam alteri non dabo. TertiusIsa. 42. 8 est, iniuriarum vindicta: Mihi vindictam,Heb. 10. 30. & ego retribuam, dicit Dominus. Quartus, determinatum tempus extremi Iudicij de quo Christus Dominus: De dieMat. 24. 36. autem illâ & horâ nemo scit, neque Angeli caelorum, cogitationum Cordis cognitio; vnde Deus apud Prophetam ait: Ego Dominus,Ier. 17. 9. scrutans Cor & renes. Altissimè proinde Cordi nostro imprimendum est, Deum penitissimos eius recessus intueri: ideoq́ue nihil cogitatione voluendum, quod oculis omnia inspicientis Dei displicere crediderimus. Quamuis enim Domi-nus sit in caelo, in aula sancta sua; tamen, vt ex Prudentio canit Ecclesia,

Speculator astat desuper,

Quid nos diebus omnibus,

Actusq́ue nostros prospicit,

A luce prima in vesperum.

Quantâ verò diligentiâ vel vnius solius hominis actiones contempletur, AugustinusAug. soliloq. cap. 14. agnouit; qui ita Deum alloquitur: Sic gressus meos semitasq́ue consideras, & die noctuq́ue super custodiam meam vigilas, omnes semitas meas diligenter notans. Speculator perpetuus, veluti si totius creaturae tuae caeli & terrae oblitus, tantùm me solum consideres, & nihil sit tibi curae de aliis. Neque enim tibi crescit lux incommutabilis visionis tuae, si tantùm vnum aspicias; neque minuitur, si innumera videas, & diuersa. Sed perge vlteriùs, Anima mea, cum eodem Augustino considerare, quàm accurato scrutinio intimaIbid. Cordis tui Deus rimetur. Quicquid (inquit) facio, ante te facio; & illud quicquid est quod facio, meliùs tu vides, quàm ego qui facio. Quicquid enim semper operor, tu pariter semper praesens ades; vtpote perpetuus inspector omnium cogitationum, intentionum, delectationum, & operationum mearum. Et non so-lùm intentionem, sed radicis eius medullam intimam disertissimâ tuae lucis veritate colligis, numeras, intueris, & consignas; vt reddas vnicuique, non solùm secundùm opera, vel intentionem, sed etiam secundùm ipsam interiorem absconditam medullam radicis, de qua procedit intentio operantis. Hoc est fortè, quod iam dixisti nobis: Considerabo nouissima eorum. EtDeut. 32. 20. quod de te Domine dicitur: Vniuersorum finem ipse considerat, quniam tu quidem in omnibus, quae agimus, finem intentionis magis, quàm actum operationis attendis.

Considera Tertio, Impiam prorsus esse malorum hominum persuasionem, qui vt peccatis suis fraena laxent, fingunt Deo incognita esse abscondita Cordis: & quòd praeuaricantes ab eo non videantur. Hos Isaias vocat profundos Corde: VaeIsa. 29. 15. qui profundi estis Corde, vt à Domino abscondatis consilium: quorum sunt in tenebris opera, & dicunt: Quis videt nos, & quis nouit nos? Pluribus porrò eosdem perstringit Ecclesiasticus: Omnis homo quiEccli. 23. 25. transgreditur lectum suum, contemnens in Animam suam, & dicens: Quis me videt, tenebrae circumdant me, & parietes cooperiunt me, & nemo circumspicit me,quem vereor? delictorum meorum non memorabitur Altissimus. Et non intelligit quoniam omnia videt oculus illius, & non cognouit quoniam oculi Domini multò plus lucidiores sunt super Solem, circumspicientes omnes vias hominum, & profundum abyssi, & hominum Corda intuentes in absconditas partes. Domino enim Deo antequam crearentur omnia sunt agnita: sic & post perfectum respicit omnia. Quid luculentiùs dici potuisset? sed ne Ethnicos quidem haec veritas latuit.Laërt. in eius vita. Thales enim Milesius percunctatus, an facta hominum Deos fallerent? Ne cogitata, inquit, vt non solùm manus, sed etiam mentes puras habere de beamus: cùm secretis cogitationibus nostris caeleste Numen adesse credimus. Hinc AEgyptij Deum hieroglyphicis notis adumbrare volentes, oculum pingebant sceptro incumbentem, significantes Deum omnia regere, omnia videre. Oculatior enim est ficto PoëtarumApoc. 4. 6. Argo, & symbolicis illis animalibus, quae plena scribuntur oculis antè & retrò. Ille igitur tam perspicax, intima Cordis penetralia diligentissimis oculis scrutatur, videtq́ue quid in illis lateat. Danda igitur opera est, ne quid irrepat in Cor nostrum, quod vel minimam mali speciem habeat. Saepèenim Cor nobis rectum videtur, quod tamen Cordis scrutatori Deo prauum, distortum, & malum iudicatur.

Considera Qvarto, Non tantùm Deo perspecta esse opera & cogitationes Cordis humani, sed ea etiam publicè reuelanda in extremo Dei Iudicio: Tunc1. Cor. 4. 5. enim illuminabit abscondita tenebrarum, & manifestabit consilia Cordivm. Tunc fundum Cordis omnibus erit perspicuum; tunc in ipso Corde, quasi in conscriptà scedulà, legetur quidquid homo vmquam fecit, dixit, cogitauit. Tunc, secundùmAmbr. in Psal. 1. Danielem, libri conscientiarum aperientur, scripti non atramento, sed flagitiorum inquinamento, inquit Ambrosius. SedBasil. lib. de vera virgin. Basilium de his loquentem audiamus: Quę priùs corpore, quasi veste contecti, minimè habere putabamur, ea nudata se omnium oculis ingerent, nullusq́ue iam vel negationi, vel defensioni erit locus; quando ipsa cernentur opera in suo Auctore conspicua. Non enim confusè, sed singula per partes, vt sese habeant, velut in pictura, noscentur. Et Sanctus Ephrem: Vnusquisque cernetEphrem lib. de vera poenit. c. 4. ante faciem suam exposita opera sua, siue bona illa, siue mala preamisit. Formidabiles libri aperientur, in quibus scripta sunt opera nostra, & actus, & verba, & quae-cumque egimus in hac vita; nec solùm actus, sed & cogitationes, & intentionesChrysost. hom. 5. in Epist. ad Rom. Cordis. Quid tunc nobis miseris fiet (ait Chrysostomus) cùm omnia orbi vniuerso palàm facta, in tam aperto, tamq́ue illustri theatro denudata, hominum partim nobis cognitorum, partim incognitorum oculis cognitorum, partim inconitorum oculis subiicientur? Vnusquisque, cum Ambrosio,Ambr. in Apolog. Dauid. dicere posset: Vae mihi, quia latere cupio, & latere non possum! quomodo enim latebo, qui inscripta in pectore meo gero meorum indicia peccatorum? Quòd si tum in libro Cordis nostri bona opera descripta inuenire velimus; saragamus modò, vt semper bonas cogitationes in Corde foueamus, immò Deum, Cordis scrutatorem, supplices inuocemus, vt semperMissale Rom. rationabilia meditantes, eo inspirante, cogitemus quae recta sunt; eodemq́ue gubernante, & illa faciamus. Pro quo hîc subnectitur

Oratio Ecclesiae.

Devs, cui omne Cor patet, & omnis voluntas loquitur, & quem nullum latet secretum; purifica per infusionem Sancti Spiritus, cogitationes Cordis nostri: vt te perfectè diligere, & dignè laudare mereamur.

CORDIS RECTIFICATIO.

Rectis CORDI Laetitia. Psal. 96. 11.

Ad rectam, persaepe, mei, COR, Cordis, amussim;

Si rectum cupias, exige nata, tuum.

20.

Lectio XX. Cordis Rectificatio.

Rectis Corde laetitia.

Psalm. 96. 11.

Ad rectam, persaepè mei, Cor, Cordis, amussim,

Si rectum cupias, exige, nata, tuum.

COnsidera Primo, Vltra suprà dicta examina, Amatorem Cordivm Deum, alio etiam modo oblati sibi Cordis explorare integritatem. Nam instar fabrorum caementariorum, & Architectorum, ad libellam, regulam, & amissum, Cordis rectitudinem explorat. Voluntas Dei, ait Augustinus,August. in Psal. 93. sic est, quomodo regula. Ecce, puta, torsisti regulam; vnde habes corrigi? Illa autem integra manet: regula est enim incommutabilis. Quàm diu integra est regula, habes quo te connectas, & corrigas prauitatem tuam: habes vnde corrigas, quod in te tortum est. Atque hincIdem in Psal. 35. conc. 1. definit rectos Corde esse, qui sequuntur in hac vita voluntatem Dei, non ei resi-Idem in Ps. 100. stentes, neque diffidentes. Et rectum Cor dicitur hominis, qui omnia quae vult Deus, ipse vult. Rectus est enim Deus: & ideò Cor recto adhaerens, tamquam incommutabili regulae, rectum quoque diciturIdem in Ps. 146. Distortum verò & prauum Cor vocat, quod non se corrigit ad Deum, &Idem in Psal. 31. Deum vult distorquere ad se. Quomodo distortum lignum, etsi disponas in pauimento aequali, non collocatur, non compaginatur, nec adiungitur; sed semper agitatur & nutat, non quia inaequale est, vbi posuisti; sed quia distortum est quod posuisti: ita & Cor tuum, quàm diu prauum est, & distortum, non potest colliniari rectitudini Dei; & non potest in illo collocari,1. Cor. 6. 17. vt haeret illi, & fiat rectum. Qui autem adhaeret Domino, vnus SpiritusPsal. 77. 8. est. Generatio autem praua, quae non direxit Cor suum, non est creditus cum Deo Spiritus eius. De his erat Simon Magus,Actor. 8. 22. cui Petrus Apostolus dixit: Non est tibi pars, neque sors in sermone isto: Cor enim tuum non est rectum cum Deo. Ibi enim ostendit, quia non potest esse rectum sine Deo. Si ergo subrepserit tibi humana infirmitas, & coeperis aliud velle, quàm Deus vult: videas prauitatem Cordis tui extra regulam; figas illud ad regu-lam, & dirigatur in Deum Cor tuum, quod in homine coeperat esse prauum, vt fiat rectum secundùm Deum.

Considera Secvndo, Hanc esse in hominibus magnam & vsitatam peruersitatem,August. in Ps. 48. quia cùm debeant viuere ipsi secundùm voluntatem Dei, Deum volunt viuere secundùm voluntatem suam. Et cùm ipsi nolunt corrigi, illum volunt deprauari: rectum non arbitrantes quod ille vult, sed quod ipsi volunt. VoluntasIdem in Psal. 35. Dei est aliquando vt sanus sis: aliquando vt aegrotes. Si quando sanus es, dulcis est voluntas Dei; & quando aegrotas, amara est voluntas Dei: non recto Corde es. Quare? quia non vis voluntatem tuam dirigere ad voluntatem Dei, sed Dei vis curuare ad tuam. Sic agens, eris insulsus puer in domo patris, amans patrem si tibi blanditur; & odio habens, quande te flagellat: quasi non & blandiens, & flagellans hereditatem paret? Quapropter inter rectum Cor, & prauum Cor hoc interest: QuisquisIdem in Psal. 31. homo quidquid patitur praeter suam voluntatem, afflictiones, moerores, labores, humiliationes, non tribuit nisi voluntati Dei iustae, non illi dans insipientiam, quòd quasi nesciat quid agat, quia talemflagellat, & talibus parcit; ipse est rectus Corde. Peruersi autem Corde sunt, & praui, & distorti, qui omnia quae patiuntur mala, iniquè se pati dicunt, dantes illi iniquitatem, per cuius voluntatem patiuntur: aut quia non audent ei dare iniquitatem, auferunt ei gubernationem. Quia ipse, inquit talis, non potest facere iniquum; iniquum autem est, vt ego patiar, & ille non patiatur: concedo enim vt sim peccator, certè sunt peiores qui laetantur, & ego tribulator: quia ergo hoc iniquum est, vt etiam peiores me laetentur, & ego tribuler, qui aut iustus, aut minus peccator quàm illi sum: & certum est apud me, quia Deus non faciet iniustum. Deus non gubernat res humanas, nec cura est illi de nobis. Ergo praui Corde, id est, distorti Corde, tres habent sententias: aut non est Deus, dixit enim stultus in Corde suo; Non est Deus: aut iniustusPs. 31. 1. Deus est, cui haec placent, & qui haec facit: aut non gubernat Deus res humanas, nec cura est illi de omnibus. In istis tribus sententiis magna impietas est. Caue ergo Anima, hanc impietatem, ne distorto Corde cum Deo tuo non consentias.

Considera Tertio, Quo ad praxim & exercitium huius virtutis, imitari nosdebere Heliotropium, de quo eleganter Plinius: Heliotropij miraculum, inquit,Lib. 22. Hist. nat. cap. 21. saepiùs diximus, cum Sole circumagentis, etiam nubilo die: tantus sideris amor est. Noctu verò velut eius desiderio contrahit caeruleum florem. Sol noster, voluntasDrexel. de conformit. volunt. lib. 2. cap. 2. Dei est, haec nobis non semper extra nubem illucet, serenis turbidi dies miscentur, quos pluuiae, venti, grandines infestant. Nemo Christianorum est, qui non saepiùs sentiat hanc caeli grauitatem & turbulentas tempestates. At nos, instar Heliotropij, cum Sole nostro, cum diuina voluntate, nosipsos circumagamus, diebus etiam nubilis; tantus sit nostri sideris illius amor. Talis fuit Sanctus Iob, qui in mediis aerumnis dicebat: Dominus dedit,Iob 1. 21 Dominus abstulit: sicut Domino placuit, ita factum est: sit nomen Domini benedictum. Et: Si bona suscepimus de manuIdem 2. 10. Dei, mala quare non sustineamus? Ecce rectum Cor, ait Augustinus, namAugust. in Ps. 93. quia fixum Cor eius erat in Domino, ideò rectum. Quia enim rectus est Deus; quando in illo figis Cor, forma tibi fit, vt sit tibi Cor rectum. Conformauerat se huic formae Sancta Gertrudis, quae grauiInsinuat. diuin. li. 3. c. 53. infirmitate detenta, cùm ei Dominus appareret, vnâ manu ferens sanitatem, al-terâ infirmitatem, vt vtram mallet, eligeret: illa vtrasque respuens, ac inter vtrasque Domini manus, procedens in feruore Spiritus, accedebat ad Cor illius, ipsus laudabilissimam inquirens voluntatem, ac dicebat: Toto Corde desidero, vt non meam respicias voluntatem; sed tuum in omnibusLib. 3. dissert. cap. 26. beneplacitum circa me perficias. Sed, quod vehementer admireris, Epictetus Ethnicus Philosophus in hoc sensu se fuisse scribit: Appetitum meum, inquit, obedientem prębui Deo: vult ille me febricitare? volo & ipse. Vult me aliquâ re potiri? volo & ipse. Non vult? nolo. Mori me vult? mori igitur volo. Quis adhuc me prohibere potest contra meam sententiam, aut cogere? Vit prudens ita rem considerat, hanc rationem secum init; si Deo se dediderit, se iter tutò confecturum. Quid est istud, dedere se Deo? vt quod ille voluerit, & ipse velit; & quod ille noluerit, & ipse nolit. Quî ergo istud fiet? quomodo fieret aliter, nisi considerandâ Dei voluntateIdem lib. 4. diss. cap. 7. & administratione. Idemq́ue alibi: Melius, inquit, illud iudico quod Deus vult, quàm quod ego. Adhaereo illi vt Minister & pedissequus: cum illo desidero, cum illo expeto. Denique quod ille vult, idem & ipse volo. Imitemur hanc vocem, velpotiùs cum Christo dicamus: Non meaLuc. 22. 42. voluntas, sed tua, ô Deus, fiat. Et meus cibus est, vt faciam voluntatem Dei Patris.Ioan. 4. 34.

Considera Qvarto, Quemadmodum in maioribus ciuitatibus, plerumque Horologium quoddam primarium est, ad quod cetera omnia vt plurimum diriguntur: ita prorsus aequissimum est, vt nostra nos horologiola, voluntatem quisque nostram, ad illud supremum, caeleste, magnitudinis infinitae Horologium, hoc est, ad diuinam voluntatem attemperemus. Vt enim Thomas à Kempis ait: Nihil Domine, amatorem tuum,Thom. à Kemp. de imitat. Christi. lib. 3. cap. 22. & cognitorem beneficiorum tuorum, ita laetificare debet, sicut voluntas tua in eo, & beneplacitum aeternae dispositionis tuae. Nam voluntas tua, & amor honoris tui, omnia excedere debet; & plus eum consolari, magisq́ue placere, quàm omnia beneficia sibi data, vel danda. Idemq́ue Christum ita consulentem inducit: Opta semper, & ora,Idem cap. 23. vt voluntas Dei integrè in te siat. Ecce talis homo ingreditur fines pacis & quietis. Quòd si vlteriùs praxim & modum huius conformitatis cum diuinâ voluntate requiras, audi Deum ipsum S. Catha-S. Cath. Senens. in Dial.rinae Senensi ita loquentem: Ad perfectionem si peruenire desideras, tibi est in summâ humilitate perstandum, & ex verâ atque intimâ miseriae & inopiae tuae cognitione, id vnum iugiter, vehementerq́ue affectandum, vt mihi soli pareas, meamq́ue solius voluntatem obserues. Quò autem id praestare queas, necesse est, vt per mentis conceptum, & Animi existimationem, tibi habitaculum circum vndique concameratum, ex solius meae voluntatis materia construas; teq́ue eo includas, & semper inhabites, vt quocumque eas, numquam egrediaris; quocumque prospicias, numquam extra aspicias; sed tuos mentis & Corporis sensus mea semper circumstet voluntas, nec quicquam aliud loquaris, cogites, aut efficias, nisi quod mihi placet, & meae esse voluntatis credas; sisq́ue te quidquid agendum erit, Sanctus Spiritus edocebit.

Ps. 72. 1.Considera Qvinto, Quàm bonus Israël Deus his, qui recto sunt Corde! Vt enim taceam immensos fructus diuini huius exercitij, id sanè per illud fideles Dei serui assequuntur, vt maximo in gaudioProuerb. 12. 21. perpetuò versentur: Non enim contristabit iustum quidquid acciderit ei.Psal. 96. 11. Et rectis Corde laetitia. Atque ita San-ctus Paulus dicebat: Repletus sum consolatione, 2. Cor. 7. 4. superabundo gaudio in omni tribulatione nostra. Quia, vt ait Ambrosius, non frangitur Sapiens doloribus Corporis,Lib. 1. de Iacob. cap. 8. nec vexatur incommodis; sed etiam in aerumnis beatus manet. Quia non in delectatione Corporis vitae beatitudo, sed in conscientia pura ab omni labe. Haec autem conscientiae securitas, ex eo oritur, quòd voluntas nostra cum Dei voluntate optimè consentiat. Quare Catharina illa Senensis, Virgo sanctissima dicere solebat: Bonae mentis homines esse quàm simillimosDrexel. de conf. volunt. lib. 3. cap. 6. Seruatori nostro, qui, vti beatitudinem Animae in ipsis etiam tormentis numquam amisit; ita nec illos eam perdere: cùm haec consistat in conformatione propriae voluntatis cum diuinâ. Optimè ergo dixit Sanctus Dorotheus: Eum qui diuinamDoroth. Serm. de obedien. voluntatem in omnibus sequi conatur, in curru vehi cum omnibus Crucibus ipsi alioqui ferendis; alios qui hanc itineris agendi rationem & compendium ignorant, ponè sequi pedites, & onerosus Cruces aut morosè trahere, aut laboriosè ferre. Itaque expeditus & gaudens homo voluntati Dei conformis, per medias aerumnas ad caelsestem patriam securus pergit: Laetamini ergo in Domino, & exultatePsal. 96. 11. iusti: & gloriamini omnes recti Corde.

Observet hîc studiosus huius Scholae Discipulus, in omni Oratione, hac resignatione vtendum esse, quam nos Christus Domnius, cùm in horto orans, tùm in Oratione Dominica docuit, praescribens dicendum:Matth. 6. 10. Fiat voluntas tua, sicut in caelo, & in terra. B. Gertrudis volens omnia Christi membra salutare, trecenties sexagies quinquies dicebat: O benignissime Iesu, fiat voluntas tua, & non mea. Atque hoc Deo sacrificium longè omnium gratissimumSalmer. tom. 10. tract. 11. esse intellexit. Narrat Alphonsus Salmeron fuisse hominem, qui Orationis loco, totum ordine Alphabetum recitarit (vtique perplexâ necessitate pressus) & hanc apposuerit clausulam: Domine, iunge tu litteras, & quod tibi magis placet, mihiq́ueRuffin. in vit. Pat. lib. 3. num. 207. magis expedit, largire. Cùm quidam Fratres, vt Russinus refert, quemadmodum orarent, B. Macharium requisissent, respondit illis dicens: Non sunt nobis necessaria superflua verba, sed extendere tantùm manus, ac dicere debemus: Deus, quomodo vis, & sicut tibi placet, ita fiat. Optimus orandi modus. Nam & Pachomius assiduè precabatur, vt Domini voluntas in omnibus impleretur.

Finis Libri Secvndi.

Scholae Cordis Liber Tertivs. Dei erga Cor humanum beneficia.

Qvarta classis. Cordis illuminatio, & Spiritualis profectus.

QVAE ad hanc Classem, post diligens examen, promota est Anima, Illuminatiuam viam ingreditur; atque inter Proficientes recenseri deinceps meretur. Hîc enim Sponsae vinae, quae anteà floruit, optatos iam fructus profert. TesteGregor. lib. 12. Moral. cap. 26. enim Gregorio, vineae florent, cùm Corda fidelium bona opera proponunt; sed fructum non pariunt, si ab eo quod proposuerint, aliquibus terroribus victi infirmentur. Fructus igitur bonorum operum, & virtutum exercitia in hac Classe proponuntur: nec iam ampliùs inquiritur, an vinea floruerit; sed quasi praeteritâ iam floritione, absolutè dicitur:Cant. 2. 13.Vinea nostra floruit. Et: Vineae florentes dederunt odorem suum. Haec fragrantia ex vitis floritione fluit iam adultâ, quando nimirùm flosculi incipiunt prodere minutas, & adhuc planè acerbas gemmulas vuarum, quae sensim Solis ardore in perfectos racemos maturescunt. VineaBernard. Serm. 30 in Cant. ergo in hoc statu à Bernardo sic describitur: Vt sit in fide plantata, in charitate radicata, defossa sarculo disciplinae, stercorata Poenitentium lacrymis, rigata Praedicantium verbis, & sic sanè exuberans vino, in quo est laetitia; sed non luxuria: vino totius suauitatis, nullius libidinis. Huius vineae dicamus fidem, vitem; virtutes, palmites; botrum, opus; deuotionem, vinum. Quae quidem omnia, Cor ad illuminationem & spiritualem profectum disponunt: & talia sunt ea, quae sequentibus Lectionibus elucidantur.

CORDIS RENOVATIO.

Dabo uobis COR nouum, et spiritum nouum

ponam in medio uestri. Ezech. 36. 26.

Cui noua cuncta placent, vetus ô COR, pone; nouumq́ue ,

Quod tibi pro veteri sponsa repono, cape.

21.

Lectio Prima. Cordis Renouatio.

Dabo vobis COR nouum, & Spiritum

nouum ponam in medio vestri.

Ezech. 36. 26.

Cui noua cuncta placent, vetus, ô Cor pone, nouumq́ue ,

Quod tibi pro veteri, Sponsa repono, cape.

COnsidera Primo, Dilectum tuum desiderare, vt renouerisEphes. 4. 24. Spiritu mentis tuae, & induas nouum hominem, qui secundùm Deum creatus est in iustitia & sanctitate veritatis. Quare admonet Apostolus eius, vt deponas secundùm pristinam conuersationem veterem hominem, qui corrumpitur secendùm desideria erroris; & fias in Christo noua creatura.2. Cor. 5. 17. Non potes autem noua creatura, nouusq́ue homo fieri, nisi Cor accipias nouum. Renouatio enim haec magis interior, quàm exterior est, & nisi à Corde procedat, permanet homo in vetustate sua. Ideò Deus admonens peccatores ad poenitentiam, praescribit vt Cor nouum sibi faciant: Proiicite, inquit, à vobisEzech. 18. 31. omnes praeuaricationes vestras, in quibus praeuaricati estis, & facite vobis Cor nouum, & Spiritum nouum; & quare moriemini domus Israël? Indicans sine dubio peccatorem moriturum, nisi faciat sibi Cor nouum. Ex quo iam facilè vides, quanta necessitas indicta tibi sit renouandi Cor tuum. Cor enim peccati faecibus pllutum, emundari nullatenusFornerus Concion. 52. in Psal. 50. potest, nisi omninò innouetur. Nam vt aeneam, fusilemq́ue statuam omninò deturpatam, foedeq́ue mutilatam, Artifex pristino splendori nequit reddere, nî ea in partes diffracta, igne liquefacta, nouaeq́ue formae aptata, nouo labore fundatur, & expoliatur: ita humanum Cor spurcitiis contaminatum, pristinae dignitati numquam plenè restituetur, nisi per contritionem priùs diffringatur, igne diuini amoris liquescat, & à Dei manu renouetur, iterumq́ue quasi creetur. Id verò per diuinae gratiae infusionem, in iustificatione peccatoris, efficitur. Ex quo capite, autgetur quoque necessitas renouandi Cor. Cùm enim pretiosissimi illius vini, diuinae gratiae receptaculum sit, mundum sine dubio esse debet. Quare Christus DominusMatth. 9. 17. dicebat: Non mitti vinum nouum in vtres veteres, sed in vtres nouos. Designansmustum Spiritus Sancti nouo Corde esse excipiendum.

Considera Secvndo, Nec veteris Cordis exspoliationem, nec eiusdem renouationem, solis naturae viribus, absque diuinae gratiae auxilio, vllo modo fieri posse, proindeq́ue feruentibus precibus à Dei bonitate esse postulandam. Faciebat id Regius Vates, cùm ita Dominum alloquebatur: Cor mundum crea in me Deus, &Psal. 50. 12. Spiritum rectum innoua in vesceribus meis. Quid verò hoc est? an Dauid Cor non habebat, cùm Dominum deprecaretur? omninò: sed intelligebat se adeò corruptum & deprauatum habere Cor, vt nouo penitus egeret, vt in virum alterum mutaretur. Fornicatio, ait Propheta, aufertOsea 4. 11. Cor. Carebat igitur Corde, qui adulterium commiserat. Quid ipse Dauid ad nihilumPsal. 72. 22. redactum se fatetur. Et de Peccatore Ezechiel ait: Nihili factus es. Verè enimEzech. 18. 19. nihil est Peccator, qui à charitate excidit, quae vita Animae est. Quare Sanctus Paulus dicebat: Si charitatem non habuero, nihil sum. Cùm igitur Cor Dauid quasi annihilatum esset, meritò rogauit, vt Deus illi Cor nouum crearet. Creare enim, est aliquid de nihilo producere, quod solius Dei est. Inuoca ergo, Anima mea, Deum Cor-Psal. 50. 12. dis tui, vt Cor mundum in te creet. Inuoca Patrem Spiritum, vt Spiritum rectum innouet visceribus tuis.

Considera Tertio, Non frustrà te pro renouatione Cordis Domino supplicaturum; adeò enim liberalis est, vtPsal. 10. 17. non tantùm petitiones Cordis diligentium se, sed & praeparationem Cordis eorum exaudiat. Sed & vlteriùs eò immensa eius misericordia progressa est, vt amplissimis verbis Cor nouum nobisEzech. 36. 26. promitteret: Dabo vobis (inquit) Cor nouum, & Spiritum nouum ponam in medio vestri: & auferam Cor lapideum de carne vestrâ, & dabo vobis Cor carneum. Et Spiritum meum ponam in medio vestri: & faciam vt in praeceptis meis ambuletis. Quid dulcius, aut gratius nobis polliceri posset? Sed vide, quaeso, quomodo Cordis renouationem Deus instituat. Primùm enim aufert Cor lapideum,Exod. 13. 22. id est, durum & obduratum instar lapidis, quale fuit Pharaonis, &Plin. lib. 11. 37. Iudaeorum. Tradunt non ignobiles Scriptores,Plutarc. in Parall. & Rhodigin. lib. 4. c. 16. Plinius, Plutarchus, & Rhodiginus, Hermogenem Leonidam, Aristomenen, Messenum, Lysandrum, reipsa Cor hirsutum & pilosum habuisse; quod eos duri, asperi, & crudelis Cordisfuisse, acveluti bruta quaedam, significabat. Contrà verò, Sanctus Basilius, lenitate Cordis,Basilius in Hexameron. ab Auctore naturae repraesentari autumat Cordis immunitatem ab omni malitiae, nequitiaeve pilositate; quâ illi sunt affecti, quorum Corda carnalium ac terrenarum rerum cupiditatibus; atque illecebris, affluentissimae instar fontium scatebrae, exundant. Ablato autem bruto hoc atque lapideo Corde, tribuit Deus Cor nouum, Cor carneum, leue, tersum, atque molle: quo nimirùm intelligitur voluntas facilis, obsequens, & instar carnis flexilis: quae Dei instinctus, legem, & impressiones statim excipit, sibiq́ue imprimens opere etiam exequitur. Quid autem dicam de hoc nouo Corde? An non ipsum est Cor Domini nostri Iesu Christi? Postquam enim dixit: Spiritum nouum ponam in medioEzech. 36. 26. vestri; paulò post quasi illud exponens subiunxit: & Spiritum meum ponam in medio vestri; innuens Spiritum nouum, esse Spiritum suum. Cùm autem Spiritus & Cor hîc vnum censeantur, facilè conficitur Cor nouum, quod Deus dat, esse ipsum COR Dei. Admiretur sanè, & obstupescat B. Iob incredibilem illam supremi Numinis philantropiam, quâ Deus homini benefacere, illiusq́ue recordari dignatur:Iob 7. 17 Quid est homo, exclamat, quia magnificas eum, aut quid apponis erga eum Cor tuum? Maius profectò videtur, quòd ipsum etiam Cor suum homini donare Deus dignetur; id verò adeò ingenuo & amico facit modo, vt prae amoris magnitudine dicere non vereatur: Amantem Animam Cor suum depraedari, atque eripere.Cant. 4. 9. Vbi enim Vulgata lectio habet: Vulnerasti Cor meum, soror mea Sponsa,Gisler. & Delrio in cap. 4. Cant. vulnerasti Cor meum; ex Hebraeo vertunt Pagninus, & Vatablus: Abstulisti mihi Cor. Eodemq́ue sensu Septuaginta vertentes εκκαρδιωουσ, ab aliis intelliguntur, tantumdem dixisse, atque excordiastime.Ambros. Serm. 16 in Psal. 118. Siue, vt Ambrosius habet, Cor meum cepisti. Hic enim est insignis ille amoris effectus, qui Animam rapit in rem amatam, vt magis sit vbi amat, quàm vbiMatth. 6. 21. animat. Vbi enim est thesaurus, ibi est & Cor ad se. Vnde optimè dicebat ille:

Ex Iubilo S. Bern. Cor meum à me transiit,

Simul post Iesum abiit.

Matth. 11. 12.Quemadmodum enim Regnus caelorum vim patitur-, & violenti rapiunt illud: ita & Sponsus Animarum nostrarum, qui est ipsa felicitas Regni caelestis, vim patitur,Cant. 4. 9. & violenter abripitur ab vno oculorumSponsae suae, & vno crine colli eius. Ligatur, inquam, & ad nos attrahitur viuâ fide, & integrâ obedientiâ; adeò quidem efficaciter, vt se Dilectae suae negare non possit, sed Cor suum ille libentissimè tribuat. Quare vlteriùs hîc considera,

Quomodo Christus Dominus quibusdam Cor suum tribuerit.

NOn desunt in Ecclesia Dei credibilia satis testimonia, quibus id quod iam dictum est, luculenter satis confirmetur. De S. enim Gegrude legimus, quòd cùm moesta esset, quòd in horis Canonicis non rarò ex humanâ fragilitate laberetur, Dominus illi apparens, praesentauerit illi quasi propriss manibus suis Cor suum Deificatum,Insinuat. Diuinae Pietatis lib. 3. cap. 25. in similitudine lampadis ardentis, dicens: Ecce Cor meum dulcissimum, semper venerandae Trinitatis Organum, oculis mentis tuae praetendo, cui omnia quae per te minus supplere sufficis, ficucialiter pro te supplenda commendabis. Et sic omnia coram oculis meis apparebunt summè perfecta. Sed ipsa quoque Gertrudis, de admirando hoc munere ita loquitur: Addidisti etiam mihi inter haec, inaestimabilemLib. 2. cap. 33. amicitiae familiaritatem im-pendere, diuersis modis illam nobilissimam Arcam Deitatis, scilicet Deificatum Cor tuum praebendo in copiam omnium delectationum mearum; nunc gratis dando, nunc, ad maius indicium mutuae familiaritatis, illud mihi pro meo commutando, cum quo multa occulta secretorum iudiciorum & delitiarum tuarum mihi manifestasti.Lib. 2. Gratiae spiritual. cap. 16. Pari fauore quoque sororem eiusdem S. Mechtildem diuina bonitas prosecuta est. Cùm enim Feriâ quartâ post Pascha, in Introitu Missae cantari audiret: Venite benedicti; mirabili gaudio repleta, Domino dixit: O vtinam & ego vna de benedictis essem Animabus, quae aliquando illam tuam dulcissimam vocem audient. Cui respondit Dominus: Eris tu sanè vna ex illis, idq́ue certò credas, atque ideò Cor meum tibi trado in pignus, quod semper tecum habebis, & cùm promissionem meam adimpleuero, tum illud mihi, in huius rei testimonium restitues, Insuper, do tibi Cor meum in domum refugij, vt vbi ex hac vita descesseris, alio loco non recipiaris. Hoc porrò munere suscepto, magno amore, & reuerentiâLudouic. Blosius in append. ad Monit. erga Cor Iesu ferebatur. Instante autem horâ, quâ migratura erat ex hoc mundo, Dominus summae Maiestatis Iesus eam lu-mine diuinitatis suae totam illustrans, suauiSpir. c. 14 Matth. 25. 24. blandaq́ue voce inuitauit his verbis: Veni benedicta Patris mei, posside paratum tibi Regnum à constitutione mundi. Tunc nimirùm ipse Dominus commonfecit eam doni illius excellentissimi, quo ante aliquot annos (cùm eadem verba ad Missam cantarentur) donaeuerat illi Cor suum in pignus amoris. Igitur illa beata Anima, in ipsum Cor Iesu suauissimum admissa, sempiternae gloriae, gaudiisq́ue caelestibus feliciter fuit sociata. Stupendum veròRaimund. Capuan. lib. 2. in vita cap. 16. apud Surium tom. 2. est quod de Sancta Catharina Senensi traditum accepimus. Haec die quadam, vehementissimè amoris Christi Domini Sponsi sui vulnere sauciata, instanter ab eo petiit, vt à se Cor suum, & propriam voluntatem radicitus euelleret, quò omnibus in rebus sine vllâ tergiuersatione se illi obsequentem, atque morigeram praeberet. Videbatur autem illi sic oranti in visione venire Christus, & latus sinistrum aperire, ablatoq́ue Corde recedere. Quod cùm eius Confessarius parui faceret, eamq́ue parum sanae mentis esse crederet, ecce illi quadam die è Sacello Ecclesiae exire volenti, cum multa luce Christus apparuit, in manu ferens Cor quoddam rubicundum & illustre, propiusq́ueaccedens, illud in sinistrum Virginis latus imposuit, dicens: Ecce, filia mea, habes pro Corde tuo Cor meum; clausoq́ue latere recessit. Sed ne putaretur hoc inane phantasma, illo in loco cicatrix permansit, quae à sociis eius frequenter visa est. Quid autem ex hac adeò stupendâ Cordis mutatione fuerit consecutum, facilè quisque poterit diuinare. Non enim rerum omnium Conditor, hac mirabili ratione tam diu apud se Cor illius retinere voluit, nisi vt illud ardentissimo amore, & gratiarum omnium affluentiâ repleret. Cuius rei eadem sancta Virgo certissima testis est, quae incredibilem charitatis ardorem in Corde suo sentiebat: prorsus vt diceret, tantam in Animâ suâ puritatis, & humilitatis renouationem existere, vt ad aetatem quatuor vel quinque annorum se rediisse putaret.

De admirandâ verò hac Cordis permutatione, non inuenustum Epigramma in Sanctam hanc Catharinam Senensem quidam panxit.

Cor sine Corde mihi est, sine vita viuere, vita:

Qui sine vtroq́ue dedit viuere, vtrumq́ue tulit.

Nec tulit vt sine vtroq́ue forem, sed viuat vt in me

Cor sine Corde, nouum Cor sibi finxit amans.

Nunc neque velle meum est, neque nolle: at Amantis vtrumque,

Qui mihi me rapuit, Cor mihi cùm rapuit.

Viue igitur, mea vita, meum Cor: discet amare

Hinc, qui se nimium, dum sibi viuit, amat.

Non admodum dissimili amoris praerogatiuâ erga S. Lutgardem diuina bonitas vsaCantiprat. l. 2 vitae eius cap. 6. est: cui, cùm velut alteri Esther facultatem fecisset petendi quod vellet, respondit illa: Volo, Domine, Cor tuum. Et Dominus: Quin ego potiùs, ait, & Cor tuum. Respondit illa: Sit ita Domine, at sic tamen, vt Cordis tui amorem Cordi meo attemperes; & in te Cor meum possideam, omni tempore tuâ protectione securum. Facta est igitur ab eo die quaedam permutatio Cordivm, vel potiùs vnio Spiritus creati & increati, per gratiae excellentiam. Deinceps enim ita Christus Cordi Virginis inhaesit, eam communiens & protegens, vt nec tentatio carnis, immò ne turpis quidem cogitatio mentem eius vel temporis puncto infestârit.

CORDIS ILLVMINATIO.

Illuminabantur CORDA uestra. Eccli. 2. 10.

Lux de luce Deus, caeci, lux vnica, mundi,

CORDE graues tenebras discute luce tuâ.

22.

Lectio II. Cordis Illuminatio.

Eccli. 2. 10.

Lux de luce Deus, caeci, lux vnica, mundi,

Corde graues tenebras discute luce tuâ.

COnsidera Primo, Nihil miserabilius aut infelicius esse Corde obtenebrato, & à diuinâ luce prorsus excluso. Qui enim ambulat in tenebris, nescit quò vadat, atque hinc milleIoan. 12. 35. incurrit pericula. Versatur enim in perpetuâ quasi nocte, & densissimâ caligine, in qua iustitiae Solem, & veritatis lumen frustrà requirat; quia nulla societas luci ad tenebras. Quàm meritò ergo exclamat Augtustinus: Vae, vae tenebrisAugust. Soliloq. cap. 31. meis, in quibus iacui! Vae, vae, caecitati illi, in qua videre non poteram lumen caeli! Vae, vae praeteritae ignorantiae meae, quando non cognoscebam te Domene! Periculum verò quod hisce tenebris Anima incurrit, punchrè descripsit Psalmista, cùm Deo itaPs. 103. 20.loquitur: Posuisti tenebras, & facta est nox: in ipsâ pertransibunt omnes bestiae siluae. Cauli Leonum rugientes, vt rapiant, & quaerant à Deo escam sibi. QuodLib. 17. Moral. cap. 37. morali sensu ita explicat Gregorius: Tenebras Dominus ponit, cùm paccatis iudicia rependens, lumen suae intelligentiae subtrahit. Et nox efficitur, quia prauorum mens ignorantiae suae erroribus caecatur. In qua omnes bestiae siluae pertranseunt, dum maligni Spiritus sub opacitate fraudis latentes, in reproborum Cordibvs prauitates suas explendo percurrunt. In qua & catuli Leonum rugiunt, quia nequissimarum, sed tamen eminentium potestatum minstri Spiritus importunis tentationibus insurgunt. Qui tamen à Deo escam appetunt, quia nimirùm capere Animas nequeunt, nisi iusto iudicio praeualere diuinitus permittantur. Quis non exhorrescat immanes has feras, praesertim in tenebris constitutus? Quis non timeat, ne ab iis rapiatur & deuoretur? Quis non aspiretIoan. 1. 7. ad lucem veram, quae illuminat omnem hominem venientem in hunc mundum? Illâ enim exoriente, omnes illae ferae in antra se recipiunt, vt ibidem Regius Vates subdidit: Ortus est, inquit, Sol, & in cubilibus suis collocabuntur. Exibit ho-mo ad opus suum. Vbi enim veritatis lumen obcaecatum Cor collustrarit, fugantur omnes effraenatae cupiditates, & illuminatus homo pergit ad opus suum, id est, mandatorum diuinorum obseruantiam, & virtutis stadium; cui absque Dei luce vacare non potest. Nam vt Augustinus ait: Sicuti oculus Corporis etiamAugust. lib. de Nat. & grat. cap. 16. perfectissimè sanus, nisi luce adiatus, non potest cernere: sic etiam homo perfectissimè iustificatus, nisi aeternâ luce iustitiae diuinitus ad iuuetur, non potest rectè viuere. Ora ergo cum eodem Augustino: O splendorAugust. in Medit. cap. 18. Paternae gloriae, qui sedes super Cherubim, & intueris abyssos: lumen verdicum, lumen illuminans, lumen indesiciens, in quem desiderant Angeli prospicere. Ecce Cor meum coram te est; discute tenebras eius, vt amoris tui claritate pleniùs perfundatur.

Considera Secvndo, In principioGen. 1. 1 cùm Deus caelum & terram crearet, tenebrae erant super faciem abyssi, dixitq́ue Deus: Fiat lux, & facta est lux. Super faciem quoque Cordis nostri densissimae sunt tenebrae ignorantiae & peccatorum, in quibus permanere nos oportet, nisi Deus, qui dixit de tenebris lumen2. Cor. 4. 6. splendescere, ipse illuxerit in Cordibvsnostris, ad illuminationem scientiae claritatis Dei. Aspira ergo ad hanc lucem,Lucae 1. 79. & dic: Illuminare his, qui in tenebris, & in vmbra mortis sedent; ad dirigendos pedes nostros in viam pacis. Audi Augustinum multipliciter diuinam lucem implorantem:August. Soliloq. cap. 3. Lux, inquit, inuisibilis, cui omnis abyssus humani Cordis est visibilis. Ecce, tenebrae sunt super faciem abyssi mentis meae, tu es lumen. Ecce, caligo tenebrosa super aquas Cordis mei, tu es veritas. O verbum, per quod facta sunt omnia, & sine quo factum est nihil!Ioan. 1. Verbum quod est ante omnia, & ante quod nihil. Verbum creans omnia, sine quo omnia nihil. Verbum regens omnia, sine quo nihil sunt omnia. Verbum, quod dixisti in principio: Fiat lux, & facta est lux. Dic etiam mihi: Fiat lux, & facta sit lux, & videam lumen, & cognoscam quidquid non est lumen, & lumen tenebrae ponantur. Et sic sine tua luce, non est veritas. Adest error, adest vanitas, non est discretio, adest confusio: adest ignorantia, non est scientia: adest caecitas, non est visio: adest inuium, non est via: adest mors, non est vita.Cap. 4. Vae mihi misero toties obcaecato; quia tu lux, & ego sine te. Dic verbum, Do-mine, fiat lux, vt videam lucem, & vitem tenebras; videam viam, & vitem inuium; vidaem veritatem, & vitem vanitatem; videam vitam, & vitem mortem. Illuminare Domine, lux mea, illuminatioPs. 26. 1. mea, & salus mea, quem timebo? SuntIdem Solil. c. 12. vmbrae tenebrarum, quibus operior in hac abysso caliginosi carceris huius, in qua prostratus iaceo, donec aspiretCant. 2. 17. dies, & inclinentur vmbrae, fiatq́ue lux in firmamento virtutis tuae. VoxPs. 28. 4. Domini in virtute, vox Domini in magnificentia, dicat: Fiat lux, & effugentur tenebrae: & appareat arida, germinetq́ue terra herbam virentem, & facientem semen, fructum bonum iustitiae Regni Dei.

Considera Tertio, PraecepisseNum. 8. 2. olim Deum, vt in Sanctuario suo ad Australem partem poneretur anreum candelabrum, habens lucernas septem. Tabernaculum hoc, quod Templorum figuram referebat, Animam hominis iusti designat, vt enim ait Apostolus: Templum Dei estis vos, &1. Cor. 3. 16. Spiritus Dei habitat in vobis. Quid verò candelabrum hoc in spirituali Cordis nostri. Sanctuario collocandum aliud adumbrat, quàm lucem illam,quâ hominis Animus à Spiritu Sancto collustratur? Lucernae autem in candelabro ardentes, illas lucernas denotant, Lucae 12. 35. de quibus Dominus dixit: Sint Iumbi vestri praecincti, & lucernae ardentes in manibus vestris. Sed audi Origenem eleganter admodum candelabrum CordisOrigin. hom. 9. in Exod. explicantem: Sciat, inquit, Christianus, sibi in Sanctis candelabrum luminis collocandum, vt sint ei lucernae semper ardentes, & lumbi succinctie, & ipse, tamquam seruus, qui expectat Dominum suum redire de nuptiis. Sed istud candelabrum in Austro collocet, vt ad Aquilonem respiciat. Accenso enim lumine, id est, vigilanti Corde, respicere semper debet Aquilonem, & obseruare eum, qui ab Aquilone est. Ab Aquilone enim accerdunturIerem. 1. 14. mala vniuersae terrae. Vigilans ergo, & sollicitus, & ardens, intueatur semper astutias diaboli, & semper aspiciat, vnde sit ventura tentatio, vnde hostis irruat, vnde inimicus obrepat. Vt autem hoc videre, ô Anima, possis, ora Deum illuminatorem tuum, vt lumen hoc in Corde tuo accendat; & dicPsal. 17. 29. cum Propheta: Quoniam tu illuminas lucernam meam: Deus meus illumina tenebras meas. Et cum Augustino: O luxquae semper luces, & numquam obfuscaris,August. Soliloq. cap. 34. illumina me. Auger quaeso squammas caliginis antiquae, radio tuae illuminationis, ô splendor inaccessibilis, vt videam me, vt videam te. Vae caecis oculus, qui te non vident, Sol illuminans caelum & terram! Vae caligantibus oculis, qui te videre non possunt! Vae auertentibus oculis, vt non videant veritatem! Vae non auertentibus, vt videant vanitatem! Nequeunt enim oculi assueti tenebris, summae veritatis radios intueri; nec sciunt de lumine aliquid aestimare, quorum est in tenebris habitatio. Tenebras vident, tenebras diligunt, tenebras apptobant: de tenebris euntes in tenebras, nescieunt, vbi corruant. Miseri qui nesciunt, quid amittant; & miseriores vtique qui sciunt quid amittant; qui cadunt apertis oculis, & descendunt in infernum viuentes.

Considera Qvarto, Magnum beneficium, quod Deus Cordi tuo praestat, cùm illud illuminat. Primò enim illud splendidum facit. Deinde ab omni terrore ac metu liberat. Primum illud exposuit Isaias, dicens: Orietur in tenebrisIsa. 58. 10. lux tua, & tenebrae tuae erunt sicut meridies. Et requiem tibi dabit Dominussemper, & implebit splendoribus Animam tuam. Alterum autem illud DauidPsal. 29. 1. confitetur, dicens: Dominus illuminatio mea, & salus mea, quem timebo? Quis enim timeat, si Deum illuminatorem sibi praesentem habeat, qui facem cipraeferat, vt omnia pericula deuiret? Explicat vtrumque hoc beneficium Chrysostomus: Chrystost. Hom. 21 ad pop Antioch. Non sic, ait, mundus est clarus oriente radio, vt Anima illustratur, & splendidior fit à Spiritu gratiam suscipiens. Et diligentiùs rerum naturas disce. Nocte enim terras tenente, & tenebris caligantibus, saepè funiculum quis cernens, serpentem esse putauit; & amicum accedentem, tamquam inimicum fugit; strepirum quempiam sentiens, trepidus factus est: factâ autem die, nihil tale fieret, sed omnia qualia sunt, apparent. Quod & in Anima nostra contingit. Postquam enim gratia veniens, mente tenebras expulit, rerum veritatem discimus, & nobis fiunt despicabiles res priùs tremendae: nec enim ampliùs mortem timemus, diligenter ex hac sacrâ introductione discentes, quòd mors non est mors, sed somnus, & dormitio temporaria; non pauperiem, non morbum, non aliud quid huiusmodi timentes, scientes quòdad meliorem tendimus vitam, ab omni liberam inaequalitate. Si ergo in tenebris exortum tibi sit lumen Cordis, gratus esto Deo tuo, & dic; En ego filius ancillae tuae, per fidem tuam flecto ceruicem Cordis mei, sub pedibus maiestatis tuae, gratias agens, quoniam dignatus es per tuam misericordiam illuminare me. Ecce video, gratias ago: ecce video lumen caeli, interlucet oculis mentis meae radius desuper à facie luminis tui, & laetificat omnia ossa mea. O si persiceretur in me! Auge, quaeso, luminis Auctor, auge quaeso quod interlucet in me. Dilatetur, obsecro, dilatetur ex te.

Considera Qvinto, Non satis esse, à Deo lumen in Cordis lucerna accendi; sed diligenter quoque prouidendum esse, ne fortè extinguatur. Quaeruis enim mala actio lucem istam extinguit. Vnde quod S. Paulus dixit: Spiritum1. Thess. 5. 19. nolite extinguere; ita ChrysostomusChrysost. hom. 11. in 1. Ep. ad Thess. cap. 5. interpretatur: Spiritum non extinguaris, hoc est, donum Spiritus. Extinguit autem Spiritum, vita impura. Nam quemadmodum, si quis lucis huius lychno, & aquam inspergeret & pulurem, &, si nihil horum inspergeret, sed oleum tantùm eximeret, lucem extingueret: ita:habet & donum Spiritus. Siue namque resterrenas, & rerum fluxarum curas insperseris, extinques Spiritum. Siue etiam, si tu nihil tale feceris, aliunde tamen tentationis vehemens impulsus, instar cuiusdam venti irruerit, & flamma valida non fuerit, aut parum olei habuerit, aut foramen seu ostium non clauseris, omnia peribunt. Foramina in nobis sunt oculi, & aures. Ne sinas istis occurrere validum malitiae flatum, olioquin lychnum extinguet: sed obtura foramina timore Dei. Janua os est, claude. Extinquitur quoque lucerna, si oleum dificiat: quando misericordiam non facimus, extinguitur Spiritus. Etenim ex misericordia Dei, Spiritus sancti lumen in nobis accenditur. Cautè igitur accensum lumen custiodiamus, & vt filij lucis ambulemus:Ephes. 5. 9. Fructus enim lucis est in omni bonitate, & iustitia, & veritate.

Quàm necessarium, quamq́ue vtile nobis sit Cordis lumen, Sancta Mater Ecclesia satis ostendit; quae in quotidianis Hymnis frequentissimè illud à Deo flagitat: adeò vt hunc ex illis Centronem confecerimus.

Hymnvs, Pro Cordis Illuminatione.

SPlendor paterni luminis,

De luce lucem proferens

Lux lucis, & fons luminis,

Dies diem illuminans:

Verusq́ue Sol illabere,

Micans nitore perpeti,

Iubarq́ue Sancti Spiritus

Infunde nostris sensibus.

Cedant tenebrae lumini,

Et nox diurno sideri,

Vt culpa, quam nox intulit,

Lucis labascat munere.

Phantasma noctis decidat,

Mentis reatus subruat,

Quidquid tenebris horridum

Nox attulit culpae, cadat.

Consors paterni luminis,

Lux ipse lucis, & dies,

Aufer tenebras mentium,

Nouumq́ue lumen ingere.

Sunt multa fucis illita

Quae luce purgentur tuâ,

Tu lux Eoi sideris,

Vultu sereno illumina.

Mens ecce torpet impia,

Quam culpa mordet noxia,

Obscura gestit tollere,

Et te Redemptor quaerere.

Repelle tu caliginem

Intrinsecus quàm maximè,

Vt in beato gaudeat

Se collocari lumine.

Te te Redemptor, quaesumus,

Reple tuo nos lumine;

Per quod dierum circulis

Nullis ruamus actibus.

Lux sancta nos illuminet,

Manensq́ue nostris sensibus,

Noctem repellat saeculi,

Purgata seruet pectora.

Lucem fides inueniat,

Sic luminis iubar ferat,

Vt vana cuncta terreat,

Hanc falsa nulla comprimant.

O lux beata Trinitas,

Et principalis Vnitas!

Nostris refulge sensibus,

Infunde lumen Cordibvs.

Praesta Pater piissime,

Patriq́ue , compar vnice,

Cum Spiritu Paraclito,

Regnans per omne saeculum.

Amen.

CORDIS TABVLA LEGIS.

Dabo legem meam in uisceribus eorum,

et in CORDE eorum scribam eam. Ierem. 31. 33.

Scribo nouam tenerí nunc CORDIS in ęquore legem,

Cum vetus in duris sit mihi scripta petris.

23.

Lectio III. Cor Tabula Legis.

Dabo legem meam in visceribus eorum,

& in Corde eorum scribam eam.

Jerem. 31. 33.

Scribo nouam, teneri nunc Cordis in aequore, legem,

Cùm vetus in duris sit mihi scripta petris.

COnsidera Primo, Deum nolle oblatum sibi Cor permanere vacuum; sed eo vtens tamquam chartâ, legem suam illi inscribit, atque haec est gratia Noui Testamenti. Cùm enim veterem legem olim in lapideisDeut. 9. 10. tabulis digito suo scripsisset, promisit in Nouo Testamento, se eam scripturum in Cordibvs fidelium; ita enim apud Jeremiam loquitur: Hoc eritIer. 31. 33. pactum quod feriam cum domo Israël: Post dies illos, dicit Dominus, dabo legem meam in visceribus eorum, & in Corde eorum scribam eam. Hae autem legis scriptura in Corde, fitLib. de Spir & Iitt. c. 21per Spiritum sanctum, dicente Augustino: Quid sunt ergo leges Dei, ab ipso Deo scriptae in Cordibvs, nisi ipsa praesentiaLuc. 11. 20 Spiritus sancti, qui est digitus Dei, quo praesente diffunditur charitas in CordibvsRom. 13. 10. nostris, quae plenitudo legis est, & praecepti finis? Ex hoc capite B. Paulus1. Tim. 1. 5 vocat Corinthios, & in iis omnes fideles,2. Cor. 3. 3. Epistolam Christi. Manifestati, inquit, quòd Epistola estis Christi, ministrata à nobis, & scripta non attamento, sed Spiritu Dei viui: non in tabulis lapideis, sed in tabulis Cordis carnalibus. Jam, si & tu Dei Epistola esse desideras, & gratiam Noui Testamenti percipere concupiscis, praepara Cor tuum ad hanc scripturam recipiendam. Ad quod, primò requiritur, vt sit veluti charta munda, nullo peccati inquinamento maculata:Ambros. tom. 2. in Psal. 118. Octon. 14. Noli tollere de Corde tuo legem Dei, & affigere legem peccati. Noli scribere in sensibus tuis diaboli illecebras, & Dei delere mandata. Noli, saecularium mote, Cor tuum facere mappam Geographicam, in qua totus mundus, cum suis regnis, prouinciis, & ciuitatibus depictus sit; sed effice eam chartam mundam, cui lex Dei possit inscribi. Secundò,Deut. 10. quemadmodum Deus olim voluit dolaritabulas lapideas, quibus digito suo legem inscripturus erat: ita Cor tuum debet esse omninò planum, & leuigatum, ita vt nulla omninò scabrities scripturam Dei impediat. Quare dolabrâ mortificationis continuò dolandum erit, vt legem gratiae & amoris suscipere possit. Tertiò, debet Cor esse molle instar cerae; in pugillaribus enim cerâ illitis nihil stylo exarati potest, nisi illa mollis ductilisq́ue fuerit: ita requirit S. Paulus tabulas Cordis carnei, id est non duri, instar lapidis; sed teneri, tractabilis, atque docilis. Si igitur nonnihil induratum fuerit Cor tuum, diuino illud amore emollire, & liquefacere stude, vt in eo lex Dei conscribatur. Praeparato ita Corde tuo, scriptorem illius, cum Augustino ita inuoca: Scribe Domine Deus digito tuo in pectoreAug. in Med. cap. 36. meo, dulcem memoriam tui mellistui Nominis, nullâ vmquam obliuione delendam. Scribe in tabulis Cordis mei voluntatem tuam, & iustificationes tuas; vt te immensae dulcedinis Dominum, & praecepta tua semper, & vbique habeam prae oculis meis.

Considera Secvndo, CurDeus velit legem scribi in Corde,Deut. 10. 2. quia non satis est, vt illa seruetur in arcâ, sicut tabulae Moysis; vel in tabernaculo,1. Reg. 10. 25. sicut Deuteronomium; illic enim abeunt in obliuionem: vnde filij Israël librorum horum non sunt recordati, immò pro perditis eos habuerunt, donec4. Reg. 22. 8. summus Sacerdos Helcias, regnante Josiâ, eos in Templo inuenit. Neque satis est, legem scribere in vestibus, sicut faciebantMatt. 23. 5. Pharisaei, magnificantes fimbrias, & dilatantes phylacteria. NecProuerb. 7. 3. ligare eam in digitis, & quasi signum in manu, vel inter oculos gestare, nec scribere in limine & ostiis domus sufficit: haec enim tantùm externa quaedam memoriae adiumenta sunt. Neque verò in auribus tantùm lex Dei esse debet; potest enim diabolus ab his auferre, & impedire ne ad intima penetret. Nec solo intellectu, aut memoriâ seruari debet: sic enim seruanti,1. Cor. 8. 1. teste Bernardo, dicit Apostolus quoniam scientia inflat. Denique & memoriamBern. ser. 5. de aduent. Domini. facilè delet obliuio. In solo ergo Corde lex Dei scribi, & seruari debet. Quando verò censebitur Deus hanc in Corde scribere, nisi cùm voluntati pias erga legem Dei affectiones, complacentias, impulsus, promptitudinem, &tandem charitatem infundit: vt voluntas dicat: Domine da quod iubes, & iube quod vis. Hoc enim maximum est Dei erga nos beneficium, quod magnifacere, & grato animo recolere debemus. Ita faciebat S. Ambrosius, dicens: O verè testatorAmbros. tom. 2. in Psal. 118 Octon 14. aeternus, qui nostris Cordibvs leges affigit suas, & scribit in sensibus; vt nihil aliud cogitare, nis diuina praecepta possimus: nihil aliud sentire, nisi Dei oracula debeamus. Dedit gratiam, reformauit naturam, sibiq́ue comminiscens, qui obliuisci nihil solet, memoriam meorum abstulit peccatorum, mihiq́ue dedit legem praeceptorum suorum.

Considera Tertio, Exempla eorum qui legem Dei in Corde suo posuerunt. Primus sit Christus Dominus, qui in Psalmo Deo Patri dicit: In capitePsal. 39. 8. libri scriptum est de me, vt facerem voluntatem tuam: Deus meus volui, & legem tuam in medio Cordis mei. Quae verba S. Paulus de Christo exponit; & sensusHebr. 10. 5. est, eum libentissimè acceptasse decretum Patris, de liberando per mortem humano genere, idq́ue tam ardenti desiderio desiderasse, vt legem illam, non qualitercumque in Corde, sed in medio Cordis sui posuerit. Secundum exem-plum sit sacratissimae Virginis Mariae, quaLuc. 2. 19 omnia verba & mysteria Filij sui conseruabat, conferens in Corde suo. TetiumPsal. 118. 11. Dauidis dicentis: In Corde meo abscondi eloquia tua, vt non peccem tibi. Itemq́ue: Scrutabor legem tuam, & custodiam illam in toto Corde meo. Nusquam enim meliùs, quàm in Corde custoditur, quae & ipsum Cor custodit: quare Cor potiùs auferri, quàm de Corde legem Domini, pati oporteret. Est enim continuum iustorum exercitium, legem Dei habere in Corde; ex quo prouenit, vt omnia eorum verba, & opera, legi Dei sint conformia. QuodPsal. 36. 30. testatur Psalmista, cùm ait: Os iusti meditabitur sapientiam, & lingua eius loquetur iudicium. Vis scire vnde hoc proueniat? quia lex Dei eius in Corde ipsius. EtMatth. 12. 34. quia ex abundantia Cordis os loquitur, hinc secundùm legem Dei prudenter verbaPsal. 111. 6. profert, & disponit sermones suos in iudicio. Magnoperè igitur studere debemus, vt lex Dei sit scripta in Cordibvs nostris.

Considera Qvarto, Consueuisse olim Christianos verba quaedam Euangelij, instar Bullae, ex collo amuleti loco suspendere: quo nimirùm significabatur, sacrum Christi Euangelium debere Cordinostro esse insculptum. Ita de S. Caecilia Virgine & Martyre, in eiusdem Officio canit Ecclesia: Virgo gloriosa semperBreuiar. Rom. Euangelium Christi gerebat in pectore. Quod ab aliis quoque factitatum inueniri, Cardinalis Baronius asserit: Et si fidem,Baronius an. Christi. 232. inquit, praestemus S. Andreae Aposotli Actis, etiam Apostolorum temporibus id vsurpatum apparet. Sancta, piaq́ue maiorum haec fuit consuetudo, nisi aliquâ accedente superstitione labefactetur. Eius meminit & Ioannes Chrysostomus,Hom. 19 in Matt. dicens: Non cernis, vt mulieres & parui pueri pro magna custodia collo Euangelia suspendunt, & vbique circumferunt, quocumque abierint? In more id quoque fuitGreg. lib. 12. Epist. 7. tempore S. Gregorij, qui Theodelindae Reginae Longobardorum, cùm Adalvvaldum infantulum peperisset, misit pro munere phylacteria (sic vocat quas veteres nominare consueuerant Bullas, ad collum appendi solitas) nempe Crucem cum ligno S. Crucis Domini, & lectionem S. Euangelij thecâ Persicâ inclusam. Hic autem mos etiamnum apud Christianos viget; ex quo Chrysostomus hortatur, Euangelium inChrysost. loco citato. Corde describi: Tu Euangelij mandata, & leges mente describas; non auro, nec argento hîc est opus, & pecuniis, neclibrum emere: voluntate solâ vobis est opus, & affectu Animae expergefactae, & securius habebis Euangelium: non extrinsecus, sed in Animae penibus ipsum reponens. Eodem modo Augustinus, laudans Euangelium doloribus capitis opponi, iubetTract. 7. in Ioan. illud quoque ad Cor collocari. Cùm caput, inquit, tibi dolet, laudamus, si Euangelium ad caput tibi posueris, & non ad ligaturam cucurreris. Ad hoc enim perducta est infirmitas hominum; ita plangendi sunt homines, qui currunt ad ligaturas, vt gaudeamus, quando videmus hominem in lecto suo constitutum iactari febribus & doloribus, nec alicubi spem posuisse, nisi vt sibi Euangelium ad caput poneret: non quia ad hoc factum est, sed quia praelatum est Euangelium ligaturis. Si ergo ad caput ponitur, vt quiescat dolor capitis; ad Cor non ponitur, vt sanetur à peccatis? fiat ergo. Quid fiat? ponatur ad Cor, vt sanetur Cor.

Considera Qvinto, Quid efficiat lex Dei in Corde posita, haec enim hominem praeseruat à peccato; vndePsal. 118. 21. Dauid dicebat: In Corde meo abscondi eloquia tua. Quare autem? vt non peccem tibi. Et in altero Psalmo:Lex Dei eius in Corde ipsius, & nonPsal. 36. 31. supplantabuntur gressus eius. Id est, non nutabunt, non labentur pedes eius. Liberat, inquit Augustinus, à laqueo, verbumAugust. in Ps. 36. Dei in Corde. Liberat à viâ prauâ, verbum Dei in Corde. Liberat à lapsu, verbum Dei in Corde. Tecum est, cuius verbum à te non recedit. Corde autem quid mali patitur, quem custodit Deus? Quemadmodum igitur Deus in arcâ vndique auro tectâ, iussit tabulas legis reponi: ita & nos in arcâ Cordis nostri, diuini amoris auro rutilante, Euangelicam legem, velut pretiosissimum thesaurum, recondamus.

ARATIO CORDIS.

Conuertar ad uos, et arabimini et accipietis sementem. Ezech. 36. 9.

CORDIS agrum, Crucis eia tuę, proscindat aratrum,

Cui verbi inspergas semina, Sponse, tui.

24.

Lectio IV. Cordis Aratio.

Conuertar ad vos, & arabimini, & accipietis sementem. Ezech. 37. 9.

Cordis agrum, Crucis, eiâ, tuae proscindat aratrum,

Cui verbi inspergas semina, Sponse, tui.

COnsidera Primo, Cor tuum esse terram, siue agrum caelestis Agricolae, in quem granum frumenti seminare decreuerit. Hic porrò ager priusquam semen suscipiat, subigendus primò, & aratro proscindendus est. Quodnam autem erit mysticum Cordis nostri aratrum, nisi illud, quod è ligno Sanctae Crucis, & Lanceâ, quae sacratissimum Christi transfixit latus, compingitur? ObseruauitLib. I. de Cruce. cap. 9. enim Iustus Lipsius, Aratrum Crucis figuram exprimere; quod Maximi Taurinensis testimonio confirmat, qui ait:Maxim. Taurin. de Cruce Dom. hom. 2. Vt bonus Agricola, cùm parat terrae solum vertere, non nisi per signum Crucis id facere conatur. Dum enim aratro den-tale subiicit, affigit aures, stiuam inserit, figuram Crucis imitatur. Compactio enim ipsa, similitudo quędam est Dominicae PassionisIustin. Martyr. Apol. 2. Et S. Iustinus Martyr: Considerate, inquit, omnia quae in mundo sunt, an sinc signo hoc Crucis gubernentur, an possint praebere sui vsum. Terra non aratur sine eo. Hinc iam facilè colligitur, quid in spiritualiBeda cap. 41. in Luc. cap. 9. sensu arare significet. Si enim Venerabili Bedae credimus; arare nihil aliud est, quàm quasi quodam compunctionis instrumento, ligno, & ferro Dominicae Passionis, duritiem sui Cordis atterere, atque ad proferendos bonorum operum fructus aperire. Quod paulò fusiùs explicauit HugoHugo Card. in Luc. 9. Cardinalis: Manum ad aratrum mittere, est per compunctionem, & Dominicae Passionis memoriam, Cor exarare. In aratro est stiua, lignum scilicet cui arans innititur; & aliud lignum, cui vomer infigitur. Per lignum ergo, cui arans inititur, intelligitur contritio Cordis: per vomerem, qui terram scindit, intelligitur memoria Dominicae Passionis, quae quodammodo Cor hominis scindit. Nemo enim tam saxei pectoris est, cuius Cor non emolliat memoriâ Dominicae Passionis. Et eam praecipuè debet homo habere in memoria, quia cùm tantum beneficium ad memoriam re-ducitur, ad amorem benefactoris ampliùs Animus accenditur. Pone ergo, ô Anima, acerbissimam Christi Domini Passionem super Cor tuum, idq́ue non perfunctoriè, aut leuiter; sed in ea ita meditare, vt profundè Cor tuum penetret, illud conterat, & frequentes in eo sulcos ducat.

Considera Secvndo, Satis non esse, vt Corde Passionem Christi consideres, nisi etiam ad praxin te conuertas, eamq́ue operibus ipsis, quantum quidem licet, imiteris. Hoc est enim quod Sponsus à fideli Animâ requirit, cùm ait: Pone me vt signaculumCant. 8. 6. super Cor tuum, vt signaculum super brachium tuum. Quasi enim non satis esset, passum pro nobis Christum Iesum in Corde, velut impressum signaculum, circumferre; voluit insuper, vt idem ipsum brachiis nostris imprimeremus: quod vtique facimus, cùm omnes actiones nostras, mores, conuersationemq́; vitae Christi conformamus. Vult ergo, inquit Theodoretus,Theodor. in catena. Saluator noster, vt eum pro signaculo in contemplationibus, & actionibus nostris habeamus; & notam ipsius in omnibus nostris tum dictis, tum factis imprimamus. Quod ipsum Deus insinuauit, cùm Moysi dixit: Inspice, & fac secundùm exemplar, quod tibiExod. 25. 40. in monte monstratum est. Non enim solùmdicit inspice, sed inspice & fac: quo nimirùm monemur, non modò considerandum nobis esse eximium illud patientiae exemplar, quod nobis in Caluariae monte monstratum est: verùm etiam iuxta illud actiones nostras esse dirigendas. Quomodo igitur ad praxin reuocabimus spirituale hoc aratrum Sanctae Crucis, vt eius vomere terram Cordis nostri proscindamus? si nimirùm exemplo Christi crucifixi, dolores omnes, cruciatus, & aduersitates, quae nobis in hac vita, siue à Deo immittuntur, siue ab hominibus inferuntur, aequo Animo tolerare studeamus. Docuit hoc Chrysostomus, qui itaChrysost. hom. 4. ad pop. Antioch. scribit: Quemadmodum aratrum immittens deorsum, terram aperit, tutam seminibus custodiam parans, ne iacta in superficie remaneant, sed in ipsos terrae sinus immittantur, & in tuto radices figant: sic & nos facere necessarium; & tamquam aratro tribulatione vtentes, Cordis profundum scindere. Hoc enim & Propheta admonet, dicens: Scindite Corda vestra,Ioël. 2. 13. & non vestimenta vestra. Corda igitur scindamus, vt si qua dolosa herba, & improba cogitatu nobis inest, radicitus eam vellamus, & puras pietatis seminibus terras exhibeamus.

Considera Tertio, Tum quoque spirituali modo Cor arari, cùm illud mortificationis vomere proscinditur. Nihil enim terram Cordis nostri tam aptam reddit ad diuinarum inspirationum semina suscipienda, quàm verae mortificationis studium. Haec enim omnes noxias herbas, spinas, & tribulos ex Cordis nostri agro radicitus exscindit. Mortificatio igitur aratrum est, Ager Cor boues verò, siue iumenta aratrum ducentia, ipsa est Anima; quae Cor suum conterere, sulcis variis discindere, & glebas diuidere debet. Sed forsitan mireris, & cum S. Bernardo dicas: Ergóne bestiae sumusBernard. Serm. 3. super Ps. Qui habitat. nos! bestiae prorsus. Homo enim cùm in honore esset, non intellexit, comparatus est iumentis insipientibus, & similis factus est illis. Quid ni igitur brutorum labore exerceatur, qui iis se peccandoPs. 13. 21 aequalem fecit. Dignus est, ait S. Paulinus,Paulin. Epist. 4. ad Serenum. opere iumentario, qui semetipsum lumine rationis orbauerit, & in similitudinem belluarum Corporis seruus, abiecerit. Noli ergo ô Anima, ab hoc aratro te subducere, noli arandi laborem subterfugere; sed potiùs dic cum Propheta: Vt iumentum factus sum apud te, & egoPsal. 72. 23. semper tecum. Vis autem par boum tibiassignari, qui hoc aratrum ducant? intellectum, & voluntatem tuam coniunge; illisq́ue mortificationis studium perfice. Nihil enim iuuat intellectu cognoscere, quae mortificatione amputanda sunt; nisi etiam voluntas consurgat, ad eamdem sedulò in opus producendum. Quis autem hic mysticus erit arator, nisi Christus Iesus, Cordis nostri amor? Ille stiuam tenebit, ille animalia diriget, ille aratrum terrae infiget, ille cessantes boues diuini timoris flagello exstimulabit. Sine Christo enim, quantumcumque laborauerimus, nihil in mortificationis studio proficiemus. Ille exemplar nostrum, formam totius mortificationis in vita sua nobis expressit; ille scopus noster, ad quem studium hoc dirigamus; ille Amor, quo ad hoc incitamur, & impellimur, esse debet. Hic si nobis adsit, feliciter admodum procedet aratio Cordis nostri. Rogandus proinde ille est, vt officium hoc subire non dedignetur, quod fecisse videtur Augustinus,August. in Medit. cap. 36. cùm ita rogauit: Mitte (quaeso) manum pietatis tuae in me: & tolle de me: quidquid offendit oculos pietatis tuae in me. Coram te, Domine, est sanitas, & infirmitas mea. Illam precor serua, istam sana. Si enim dignaris in agro tuoCorde meo serere bonum semen, necesse est, vt manu pietatis tuae spinas priùs euellas vitiorum meorum.

Considera Qvarto, Vt ager excultus dicatur, non satis esse, vt semel iterùmve per illum aratrum ducatur, aut vt pauci in eo fiant sulci: sed totus omninò quantus quantus est exarari, & continuis suldis describi debet. Neque verò id sufficit, vt id vno alteróve Anno fiat; sed quotannis resumendum est aratrum, si quolibet Anno semine conspergatur. Ex hoc autem discimus, non exiguo temporis spatio mortificationis studium desiniri debere; sed vsque ad vitae finem in ea perseuerandum esse. Quod exemplo suo nos Christus docuit, qui de Cruce descendere noluit nisi mortuus, quantumuis Iudaei clamarent: Christus RexMar. 15 32. Israël, descendat nunc de Cruce, vt videamus & credamus. Ita & nos (inquitBernard. Serm. 1. in die Paschae. Bernardus) quicumque sequimur caput nostrum, tota die hac, quâ plasmati & redempti sumus, non cessemus agere poenitentiam: non cessemus tollere Crucem nostram, perseuerantes in ea, sicut ipse perseuerauit, donec dicat Spiritus, vt requiescamus à la-Apoc. 14 13.boribus nostris. Neminem audiamus, non carnem & sanguinem, non Spiritum quemlibet, descensum à Cruce suadentem. Persistamus in Cruce, moriamur in Cruce: deponamur aliorum manibus, non nostrâ leuitate. Totâ igitur vitâ in spirituali aratione permanendum est, scriptumExod. 24. 21. est enim: Sex diebus operaberis, die septimo cessabis arare. Sex autem dies omne tempus huius vitae designant, septimus verò dies Sabbati & quietis, tempus futuri saeculi. Quid igitur, Anima, requiem speras ante Sabbatum? quid cessas ab opere, nondum consummatis sex diebus? perseuera igitru in mortificationis agricultura, nec retrahas namum semel aratroLucae 9. 62. impositam: Nemo enim mittens manum suam ad aratrum, & aspiciens retrò, aptus est Regno Dei.

Considera Qvinto, Quàm necessaria haec sit Cordis exaratio: quamProuerb 20. 4. Salon. à Salomone discere potes, qui ait: Propter frigus piger arare noluit, mendicabit ergo aestate. Quod Salonius ita interpretatur: Piger in hoc loco illum significat, qui propter desidiam, & huius mundi aduersitatem (qui per frigus designatur) in Dei seruitio negligit laborare: & idcircò in futuro Dei Iudicio mendicabit; quia nonhabebit opera bona, pro quibus accipere mereatur beatitudinem: Quia quidquidGalat. 6. 8. seminauerit homo, hoc & metet. Accidit id fatuis Virginibus, quae oleo deficiente, ad prudentes dixerunt: DateMatth. 25. 8. nobis de oleo vestro. Sed cur, inquies, dies Iudicij & Regnum Dei aestati comparatur? quia tunc omnia nostrae tristitiae nubila transibunt, & vitae illius dies aeterni Solis claritate fulgebit. Paulò aliter explicat Hugo Cardinalis, qui sic ait: Vir frigore chartatis intepescens, suiHugo Cardin. Cordis agrum aratro poenitentiae proscindere non vult, & bonis operibus conserere: mendicabit ergo aestate. Nimirùm, instante iam morte, morbo ingrauescente, & febre exaestuante, postulabit tempus poenitentiae: & non dabitur ei. Inclamabit: Inducias vsque manè; & tritum illud morientium canticum lugubri voce intonabit:

O mihi praeteritos referat Deus optimus Annos.

Clamabit, eiulabit, sed frustrà: quia non dabitur ei. Hoc igitur te ad arandi laborem assiduum acriter exstimulet: magis autem spes fructus vitae aeternae. Nam vt Sanctus Paulus ait: Qui arat, arare debet1. Cor. 9. 10. in spe fructus percipiendi. Ad spiritualem igitur arationem, quam mortificationemesse docuimus, eo modo accedendum est, quo Ecclesiasticus monuit ad sapientiamEccli. 6. 19. esse eundum. Quasi is qui arat, inquit, & seminat, accede ad eam, & sustine bonos fructus illius: in opere enim ipsius exiguum laborabis, & citò edes de generationibus illius.

SEMINATIO IN COR.

Verbum seminatum est in CORDE. Mat. 13. 19.

Semina iam terrae manda diuine colone,

Ne nostri, sterilis, sit tibi, CORDIS ager.

25.

Lectio V. Cordis Seminatio.

Verbum seminatum est in Corde.

Matth. 13. 19.

Semina iam terrae manda, diuine Colone,

Ne nostri sterilis sit tibi Cordis Ager.

COnsidera Primo, Quo fine creatus sis? quid agas? quò tendas? cur in hoc mundo positus? quorsum vitam hanc degas? Vis hoc scire? audi Veritatem ipsam: Ego posui vos, vtIoan. 15. 16. eatis, & fructum afferatis, & fructus vester maneat. Arbores omnes sumus, in Viridario caelestis Agricolae plantatae, vt fructum demus in tempore opportuno. At omnis arbor, quae non facit fructum bonum,Matth. 3. 10. excidetur, & in ignem mittetur: Iam enim securis ad radicem arborum posita est. Omnis proinde cura & sollicitudo Cordis nostri haec esse debet, vt fructum adferamus: nemo verò fructum adferre potest, nisi priùs in se habeat semen illius. Vnde verò id homini pauperi &inopi, & qui ex se nihil habet? Non despondeamus hîc Animo, benignus estPs. 144. 15. Dominus, qui implet omne animal benedictione, ipsemet sementem faciet.Lucae 8. 5. Ecce enim exiit qui seminat seminare semen suum. Quis verò hic sator? nisiBeda in Lucam. Christus Dominus; de quo Beda: Exiit seminans ad seminandum, quia Dominus è sinu Patris egrediens, venit in mundum, & verbum veritatis seminauit. Seminator ergo Christus, semen est verbuBarrad. tom. 2. lib. 9. cap. 2. Dei, ager Cor nostrum. Semen nisi in terram iaciatur, fructum non facit. Sparge triticum in aëre, vel aquâ, vel igne, nihil reportabis fructus. Eumdem in modum Dei verbum, nisi in Cor incidat, non pariet emolumentum. Si in aures tantùm verbum auditum, si in oculos tantùm verbum scriptum incidat, quid proderit? Id verò erit in aqua, vel aëre seminare. Quemadmodum terra in medio mundi sita, semen excipit: ita Cor, quod in medio hominis est locatum, excipiat verbum, foueat, ad fructum ducat.

Considera Secvndo, Quales dispositiones Cor tuum habere debeat, vt recepto semine, fructum posteà producat. Nam vt ex Christi parabola constat,tribus perditis partibus seminis, vna tantummodòChrysost. hom. 45. in Matt. saluatur; non quidem seminantis causâ, sed suscipientis (ait Chrysostomus) culpâ terrae: hoc est, propter teluctantem, atque repugnantem Animam. Vna enim pars seminis cecidit secusLucae 8. 5. viam, & conculcata est, & volucres caeli comederunt illam. Secunda seminis pars cedidit supra petram, & natum semen aruit, quia non habebat humorem. Tertia inter spinas, à quibus suffocata est. Quarta in terram bonam, & fecit fructum centuplum. Quae Christus Dominus ipsemet sic explicat: Qui secus viam, hi sunt qui audiunt, deinde venit diabolus, & tollit verbum de Corde eorum, ne credentes salui fiant. Qui enim secus viamStapleton. in Domin. Sexages. publicam ambulant, multas distractiones patiuntur, multum Animo vagantur, prout multa & varia ab illis cernuntur. At in audiendo verbo Dei, Animo collecto, & attento esse oportet; ne, si vel ad momentum vageris, aliud agens, aliud cogitans, de repente diabolus id rapiat, alias atque alias immittens cogitationes. Sicut enim semen negligenter iactum, nec posteà terrâ obductum, volucres caeli rapiunt, & comedunt: sic verbum Dei ne-gligenter acceptum, nec Animo reconditum, sed oscitanter auditum, atque ita à nobis contemptum, daemones rapiunt, & comedunt; quia de nostro contemptu vehementer gaudent, & voluptatem magnam capiunt. Quare, vt inquitChrysost. in cap. 13. diligentiâ, magnitudine Animi, & iugi memoriâMatth. hom. 45. semina obducamus.

Considera Tertio, SemenMatth. 13. 20. quod supra petram cecidit, designare eos, qui cùm audierint, cum gaudio suscipiunt verbum, & hi radices non habent: quia ad tempus credunt, & in tempore tentationis recedunt. Verbum enim Dei, nisi ad ipsum Cordis fundum penetret, altasq́ue defigat radices, fructum non profert; quantumuis superficietenùs Animum nonnihil moueat, & audientem oblectet. Quî enim crescere posset sine radice? Hi autem temporales, qui ad tempus tantùm credunt, radices nonEphes. 3. 17. habent; quia non sunt in charitate radicati & fundati, nec Christum habent per fidem in Corde habitantem. Sicut ergo cadente pluuiâ, lapides quidem foris madescunt, intùs verò sicci & duti permanent: sic dura Corda, im-

brem diuini eloquij cum gaudio suscipiunt, sed intùs sicci & aridi permanent, malâ consuetudine aditum gratiae violenter prohibente.

Considera Qvarto, Semen quod in spinas cedidit, eos significare quiMatt. 13. 22. audierunt, & à sollicitudinibus, & diuitiis, & voluptatibus vitae euntes suffocantur, & non referunt fructum. His enim tribus suffocatur Dei verbum, etiam intimè in Corda receptum, & compunctione vehementi consecutâ; ita sanè vt fructificare incipiens, atque emendationem conceptam operari, mox in ipso progressus exordio, quasi nascens herbula, reprimatur, extinguatur, & velut onere imposito suffocetur. Danda igitur est opera, ne Cor nostrum sit velut via publica, in qua à praetereuntibus semen conculcetur: ne sit lapideum & durum, quod semen non recipiat: ne spinis diuitiarum, voluptatum, ac sollicitudinum sit circumseptum, adeoq́ue semen verbi Dei suffocetur. Claudenda igitur sunt ostia Cordis, ne peruium maneat: igne deuotionis ipsum Cor emolliendum, contra omnem duritiam: eraditandae vepres & sentes, ne semen enatumsupprimant: sed fiat terra bona, & proferat fructum. Animaduertendum autem hîc est, defectum fructuum in hac parabolâ non referri in nimiam siccitatem, aut pluuiae, vel Solis, vel frigoris, vel grandinis, vel venti defectum; sed totam culpam in ipsam terram conferri. Quòd enim verbum Dei fructum in nobis non edat, non accidit ob defectum diuinae doctrinae intùs suadentis, vel gratiae Dei, aut Spiritus sancti irrigationis, sed ex nostroMatt. 5. 45. vitio. Ille enim qui Solem suum oriri facit super bonos & malos, nihil debuit facere telluri suae, quod non fecit:Osee 13. 9. vnde perditio tua ex te est, ô Anima mea, tantummodò in Deo tuo auxilium tuum.

Considera Qvinto, TerramLucae 8. 15. bonam vocari à Christo, eos qui in Corde bono & optimo, audientes verbum retinent, & fructum afferunt inSalmeron. tom. 7. tract. 5. patientia. Terra bona est, Cor ab humanis affectibus & terrenis perturbationibus vacuum, & liberum: quàm primùm enim vitia ab Animo rollimus, quae nos nostrâ culpâ contraximus; & solùm illud relinquimus, quod optimè ab optimo Opifice creatum est, continuò diui-num semen in nobis fructum edit. Verùm, quia caro concupiscit aduersus Spiritum,Galat. 5. 17. & perpetua inter vtrumque pugna est, magnâ est opus tolerantiâ, & fortiter in acie perstandum. Et ob eam causam dixit, per patientiam fructum afferri. Quare & in alio loco ait: InLucae 21. 19. patientia vestra possidebitis Animas vestras. Sine patientia enim non perseueratur: at nisi perseueratemus, expectari nequiret salus; Qui enim perseuerauerit vsqueMatth. 24. 13. in finem, hic saluus erit. Sed vt terra haec bona ex iacto semine fructum adferat, retinendum est verbum Dei, nec permittendum vt vnâ aure exceptum, alterâ effluat; sed instar mundorum animalium quae ruminant, vis & efficacia verbi Dei mente reuoluenda, & sedulò recogitanda est. Illi ergo qui cum Dauide in Corde suo absconduntPs. 118. 11. eloquia Dei, & cum Sanctissimâ Virgine Mariâ conseruant ea, conferentesLucae 2. 19. in Cordibvs suis, sunt optima illa terra, quae copiosissimum fructum adfert in tempore suo. Rogabo caelestem Agricolam, vt Cor meum talem terram efficiat. Etsi enim instar lapidis durum sit, potens est Deus de lapidibusMatth. 3. 9. suscitare filios Abrahae. Et si vepribus ac spinis repletum sit, diuinâ aspirante gratiâEzech. 36. 35. terra illa inculta fieri potest hortus voluptatis.

CORDIS IRRIGATIO.

Rigabo hortum meum Plantationum. Ecc. 24. 42.

Telluri clausum, cęlo patet: implue rorem,

CORDIS ab hoc vario flore virescet humus.

26.

Lectio VI. Cordis Irrigatio.

Rigabo hortum meum plantationum.

Eccli. 24. 42.

Telluri clausum, caelo patet, implue rorem,

Cordis ab hoc, vario flore virescet humus.

COnsidera Primo, Satis non esse, bonum semen in terra esse seminatum, nisi illud superueniente pluuiâ, aut aquis irrigetur. Testatur enim Christus, natum semenLucae 8. 15. aruisse, quia non haberet humorem. Quare Axa querebatur datam sibiIosue 15. 19. terram Australem & arentem, à qua ob defectum humoris, nullos, vel exiguos sperabat fructus: vnde suspirans postulabat ei iungi irriguam. Cor quoque nostrum, licet verbi Dei susceperit semen, nisi gratiâ Dei irrigetur, est velut terra sine aqua, vt inquiebat Dauid; hoc est, est velutiLorinus in Psal. 14. 2. ager aridus, diuturnoq́ue Sole perustus, qui idcircò quasi aperto ac hiante ore, prae nimiâ quâdam, vt itar dicam, siti,expetit, & expectat à Deo ipso imbrem, vt afferre fruges queat, vt ornari floribus, vestiriq́ue herbis possit. Aqua autem, quà Cordis hortulus irrigari debet, gratia est Spiritus Sancti, vt exponit Gregorius,Lib. 10. Moral. cap. 6. in illa verba Job: Si continuerit aquas, omnia siccabuntur. Si emiserit eas, subuertent terram. Aquae, inquit, nomine, Sancti Spiritus gratia designatur, sicutIoan. 7. 38. Ioannes ait: Qui credit in me, sicut dicit Scriptura, flumina de ventre eius fluent aquae viuae. Hoc autem dixit de Spiritu, quam accepturi erant, credentes in eum. Si continuerit aquas, omnia siccabuntur; quia si Sancti Spiritus gratia ab audientis mente subtrahatur, arescit protinus intellectus, qui iam per spem viridescere in audiente videbatur. SimiliterSerm. 2. in Nat. Dom. Bernardus: Irrigationem maximè necessariam habent nouellae plantationes, alioquin aut minus proficient, aut ex toto peribunt praesiccitate. Quaerat ergo deuotionis aquas quisquis seminauerit bonorum operum semina, vt irrigatus fonte gratiae, bonae conuersationis hortus non arescat, sed in perpetuâ viriditare proficiat.

Considera Secvndo, GentilesStrabo lib. 15. olim Ioui Pluuio supplicasse, cùm nimirùm pluuias desiderarent, quem & abIndis hac de causa cultum Strabo testis est. Tertullianus quoque meminit aquiliciorum,Tertull. Apolog. num. 40 quae Ioui immolabantur ad aquas eliciendas in magnâ siccitate. Nos autem Deo fonti gratiarum, qui pluuiae Pater,Iob 38. 28. & stillarum rotis genitor in Scriptura dicitur, supplicare conuenit, vt pluuiamPsal. 67. 10. voluntariam herditati suae segregatam in Cor nostrum demittat, vt terra nostra det fructum suum. Arentem CordisLib. 2. in Lamen. Ieremiae. hortulum, inquit Paschasius Radbertus, sicut terram sine aquâ penitus coram Domino anima expandat, vt suis irriget imbribus, qui siccâ de rupe aquas manare iussit. Clamabo ergo cum Propheta: Extendi manus meas ad te, Anima mea,Psal. 142 6. sicut terra, sine aqua tibi; complue me (ait Augustinus) ad faciendum fructumAug. in Ps. 14. 2. bonum. Dominus enim dabit benignitatem, vt terra nostra det fructumPsal. 84. 13. suum. Sitire tibi possum Domine, me irrigare non possum, ideò sitiuit Anima mea ad Deum viuum, quando veniam, nisi quando venerit? Sitiuit Anima meaPs. 41. 3. ad Deum viuum, quia Anima mea velut terra sine aqua tibi. Abundat mare, inundat, copiosum est, fluctuat, sed amarum est. Discreta est aqua, apparuit arida Anima mea, irriga eam, quia velutterra sine aqua tibi. Citò exaudi me Domine. Quae enim mora, quando sic sitio, ad inflammandam sitim meam Pluuiam differebas, vt hauriens imbiberem, non respuerem quod influeres. Si ergo ideò differebas, iam da: quoniam Anima mea velut terra sine aqua tibi. Veni, ô fons aquae viuae, & irriga vniuersam superficiem terrae Cordis mei: tui roris abundantiâ longo ariditatis squalore marcescentia viscera visitando foecunda.

Considera Tertio, Deum valdè esse propitium, & benignum, vt preces has exaudiat. Ipse enim est, quiPs. 146. 8. operit caelum nubibus, & parat terrae pluuiam. Quin ipse se hoc officio functurumEccli. 24. 40. promittit, cùm ait: Ego sapientia effudi flumina, ego quasi trames aquae immensae de fluuio, ego quasi fluuij Dioryx, & sicut aquaeductus exiui de Paradiso. Dixi: Rigabo hortum meum plantationum, & inebriabo prati mei fructum. Quàm validè verò haec spem nostram confirmant! Quis enim defuturas arenti Cordi suo aquas suspicetur, cùm audit horti sui plantatorem esse tramitem aquae immensae, fluuium, & aquaeductum? Et ne de voluntate effundendi hanc aquam quis dubitet, vltrò testatur se non modòhortum rigaturum; sed & vndatum abundantiâ pratum inebriaturum. Quantumcumque igitur aridum, siccum, & inaquosum fuerit Cor meum, in te Domine sperabo: Lignum enim habet spem, si praecisumIob 14. 7 fuerit, rursum virescit, & rami eius pullulant. Si senuerit in terra radix eius, & in puluere emortuus fuerit truncus illius; ad odorem aquae germinabit, & faciet comam, quasi cùm primùm plantatum est. Quid ni ergo secundùm multitudinem miserationum tuarum, & mihiPs. 50. 1. dederis, Domine, vt sit Anima mea quasi hortus irriguus, de re fonte viuo largiterIerem. 31. 12. irrigatus, qui germinare eam faciat flores rosarum, & lilia conuallium.Cant. 2.

Considera Qvarto, Quemadmodum vberem fructuum prouentum ager ille exhibet, qui irrigationi respondet: ita poena, maledictio, & infelicitas eum consequitur, si post multos imbres, nullum proferat fructum. Dicit siquidem Apostolus: Terra saepè venientem superHebr. 6. 7. se bibens imbrem, & generans herbam opportunam illis à quibus colitur, accipit benedictionem à Deo: proferens autem spinas ac tribulos, rebroba est, & maledicto proxima, cuius consummatio in combustion em. Cum timore, inquitHom. 10 in Epist. ad Hebr.Chrysostomus, audiamus sermonem Dei, cum timore & tremore multo; non sunt haec minae Pauli, non sunt hominis, verba Spiritus Sancti sunt, Christi sunt loquentis in eo. Infelix prorsus est Anima,2. Reg. 1. 21. quae montium Gelboë instar, maledicto subiacet, in quam necros, nec pluuia diuinae gratiae descendit. Multò tamen infelicior2. Cor. 6. 1. est Anima illa, quae in vacuum gratiam Dei recipit, & eidem non cooperatur,Hebr. 10 29. sed Spiritui gratiae contumeliam facit. Omni proinde sollicitudine id curandumHebr. 12. 25. est, ne gratia Dei in nobis vacua existar, idq́ue omni ratione videamus, ne quis desit gratiae Dei. Non enim tamilla (quod multi conqueruntur) nobis deest, quàm nos illi. Quanta enim passuri videmur, & subinde etiam pollicemur, si diuinae gratiae imber Cordis nostri hortum irrigaret. At verò quòd nihil faciamus, non inde euenit, quòd gratia nobis desit; sed quòd eamdem negligamus, nec illi cooperari studeamus.

CORDIS FLORES.

Dilectus meus descendit in hortum suum, ut lilia colligat. Cant. 6. 1.

Hęc tibi, nata tuo de semine, consecro Sponse

Lilia, et his patrium floribus addo solum.

27.

Lectio VII. Cordis Flores.

Dilectus meus descendit in hortum suum,

vt lilia colligat. Cant. 6.1.

Haec tibi, nata tuo de semine, consecro Sponse,

Lilia; & his, patrium, floribus, addo solum.

COnsidera Primò, Agricolam eâ potissimum de causâ hortum plantare, terram aratro proscindere, semen inspergere, sata & plantata rigare, vt tandem corumdem fructu pascatur, aut florum amoenitate delectetur. Quis enim plantat vineam, ait Apostolus, & de1. Cor. 9. 7. fructu eius non edit? Quorsum autem credis, ô fidelis Anima. Dilectum tuum, velut Colonum & Agricolam, in Cor tuum verbum Dei seminasse, imbrem gratiae suae illi largiter impluisse, & multiplicem culturam adhibuisse; nisi vt flores & fructus illi proferret? An non ipse ait: DescendiCant. 6. 10. in hortum nucum, vt viderem poma conual-lium, & inspicerem si floruisset vinea & germinassent mala punica? Et ipsa SponsaCant. 4. 12. agnoscens se hortum conclusum, cuius emissiones paradisus malorum punicorum, cum pomorum fructibus, suauissimèCant. 5. 1. inuitat Sponsum, dicens: Veniat dilectus meus in hortum suum, & comedat fructum pomorum suorum. Neque verò frustrata est desiderio suo, celerem enim Dilecti sui aduentum, quidve in horto egerit gratulabunda decantat: DilectusCant. 6.1. meus descendit in hortum suum, ad areolam aromatum, vt pascatur in hortis, & lilia colligat. Diligit enim hortos &Lucae 22. 39. flores, qui in florido Nazarethi agro concipi voluit, qui in horto Oliueti proIoan. 19. 41. more suo orabat, & Passionem suam in horto auspicatus est, qui in horto sepeliri,Ioan. 20. 14. & velut hortulatus Dilectae illi Magdalenae apparere dignatus est. Hic ille, quiProu. 8. 31. delicias suas testatus est esse cum filiis hominum; Corda illorum floridos hortos fieri desiderat, vt in illis voluptatem capiat.1. Cor. 3. 7. Hinc ipse est, qui hortos hos plantat, qui rigat, qui incrementum dat, cui proinde meritò omnis eorum prouentus debetur.

Considera Secvndo, Quid Sponsus in horto Cordis tui quae-rat, quid ibi faciat. Expressit id secretorum Dilecti sui conscia Sullamitis, cùm ait: Dilectum suum descendisse ad areoloamCant. 6. 1. aromatum, vt pascatur in hortis, & lilia colligat. Flores ergo & lilia quaerit floridus Sponsus, qui pascitur inter lilia. Quid ni lilia quaerat, ipse flos campi, &Cant. 2. 1 lilium conuallium? Et quia similis simili gaudet, non aliam Sponsam desiderat, quàm quae & ipsa sit lilium. Ita enim ait: Sicut lilium inter spinas, sic amica mea interCant. 2. 2. filias. Omnipotens enim (vt quartus Esdrae liber habet) ex omnibus floribusCap. 5. 24. orbis vnum sibi lilium delegit. Haec autem est vnica Columba, & delicta Sponsa veri Salomonis. Sed iam ipsa lilia, Bernardo ductore & Doctore, considera: Quaerenda, inquit, in Spiritu haecBernard. Serm. 70 in Cant. refectio inter lilia; nam corporea cogitare, ridiculum est. Quin ipsa lilia spiritualia à nobis demonstranda erunt. Quae ergo sunt illa lilia, è quibus species decoris eius? Procede, inquit, &Ps. 44. 5. regna; propter veritatem, & mansuetudinem, & iustitiam. Lilia sunt, lilia, inquam, orta de terra, nitentia super terram, eminentia in floribus terrae, fragrantia super odorem aromatum. Ergo inter haec lilia Sponsus, & omninò exhis speciosus, & pulcher. Bonum autem lilium veritas, candore conspicuum, odore praecipuum, cuius odor animat fidem, splendor intellectum illuminat. Est & mansuetudo lilium, habens innocentiae candorem, & odorem spei. Quòd autem iustitia lilium sit, recordamini de Scriptura; quia iustus germinabit sicut lilium, & florebit in aeternum ante Dominum. NequaquamMatt. 6. 30. hoc lilium hodie est, & cras in clibanum mittitur, quia in aeternum florebit.Ps. 111. 7. Et florebit ante Dominum, cuius in memoria aeterna erit iustus. Sunt multa apud Sponsum, & alia lilia praeter haec: quis illa enumeret? nempe quot virtutes, tot lilia. Et fortasse proptereà ipse se lilium appellauit, quòd totus versetur in liliis; & omnia quae ipsius sunt, lilia sint: Conceptio, Ortus, Conuersatio, Eloquium, Miracula, Sacramenta, Passio, Mors. Resurrectio, Ascensio. Quid horum non candidum, & non suauissimè redolens?

Considera Tertio, Ex ipso lilio Animam edoceri, quibus virtutum monilibus exornari debeat, vt caelesti placeat Sponso. Candor enim ille exterior & interior, qui in liliis relucet, illibatam Corporis & Animi puritatem designat. Lilia si attrectes, honorem & decorem suum per-dunt: Castitatis nitor quouis attactu, minimâDelrio in Florid. Marian. Prima. etiam cogitatione obsuscatur. Liliorum candor in ipsis praecipuè est foliis, quo instruimur non Cordis modò, sed etiam linguae & verborum castitatem retinendam. Quôd verò eadem folia ab imo sursum assurgant, & repandi in morem scyphi compaginata labelli superioris extima leniter fibris retrorsis obliquent: id innuit mentis deuotione Animum in caelum efferendum, reflectendam tamen charitatem etiam erga proximos, quibus officie pietatis, dum opus est, deferenda sunt. Aduerte praetereà, ait Bernardus, de medioBernard. Serm. 70 in Cant. floris huius quasi virgulas aureas prodeuntes, & cinctas candidissimo flore, pulchrè ac decenter disposito in coronam. Aurum verò illud sex staminibus protensum, ardentem charitatem, quae in Cordis nostri meditullio rutilare debet, designat. Sine hoc auro, vile est castitatis argentum. Venale caelum est, sed non nisi obryzo emitur. Castitas sine charitate, lampas sine oleo, haec deficiat, sum fatuis Virginibus à nuptiis excluderis; audies: Clausa est ianua, nescio vos. Amoenus illeMatth. 25. 10. scapi viror, firmae & erectae spei sceptrum sibi vindicat. Bulbosa radix multis tunicis inuoluta, accuratissimam Cordis & lin-Ps. 140. 3.guae custodiam nobis commendat: vt ostium circumstantiae labiis nostris, & sedulam circumspectionem omnibus sensibus apponamus. Caulus lilij rigidus, enodis, erectus; fortitudinem & perseuerantiam in bonis propositis edocet, vt firmiter in benè deliberatis, absq; vlla inflexione perpetuò persistamus. Scapi folia tactu lenia & glabra, mansuetudinem, & comem affabilitatem significant. Quòd verò ea, quae radici propiora sunt cernamus maiora, altiora verò minora; id indicare potest, opera nostra bona, quae vixdum è Cordis radice pullulant, magna hominibus principiò videri; quò verò quis maiores in virture progressus fecerit, caeloq́ue abfuerit minùs, tunc eum opinione suâ decrescere, minimum, ac vilissimum sibi videri. Omnes has virtutes quaecumque Anima habuerit, verè lilium erit, verè ornata incedet in vestitu deaurato, circumamictaPs. 44 10 virtutum varietate; adeò, vt neLucae 12. 27. ipse Salomon quidem in omni gloria sua coopertus fuerit sicut illa. Quàm benèBernard. Serm. 70 in Cant. mecum agetur si vmquam ab hac pessima segete, iniquitatum videlicet atq; vitiorum, tantillum terrae meae vendicare extirpando & excolendo sufficiam, vnde vnum saltem tale lilium producere possim: sifortè & penes me pasci interdum dignetus, is qui pascitur inter lilia.

Considera Qvarto, expendeBernard. Serm. 71 in Cant. admonitionem S. Bernardi: Tu ergo qui haec audis vel legis, cura habere lilia penes te, si vis habere hunc habitatorem liliorum habitantem in te. Opus tuum, studium tuum, desiderium tuum, lilia esse protestentur, moralis quidam rerum ipsarum candor atque odor. Habent & mores colores suos; habent & odores. Neque enim in Spiritibus idpsum est color & odor, non magis quàm in Corporibus Ergo de colore, conscientia consultetur; de odore, fama. Porrò colorem operi tuo dat Cordis intentio, & iudicium conscientiae. Nigra sunt viita, virtus candida est: inter hanc atque illa, conscientia consulta discernit. Quod ergo de Corde puro & conscientiâ egreditur bonâ, candidum est, & est1. Tim. 1. 5. virtus. Si autem & bona fama secuta fuerit, & lilium est; quippe cui nec candor lilij desit, nec odor. Sponsus itaque, & cùm sit vitus, in virtutibus complacet sibi: & cùm sit lilium, libenter inter lilia commoratur: & cùm sit candor, delectatur candidis.

CORDIS CUSTODIA

Omni custodiâ serua COR tuum. Prou. 4. 23.

Quam bene conclusum vigil hic COR protegit hortum,

Prostricto munit quem timor ense, Dei.

28.

Lectio VIII. Cordis Custodia.

Omni custodia serua Cor tuum, quia ex ipso vita procedit. Prouerb. 4 23.

Quàm benè conclusum vigil hîc Cor protegit hortum,

Pro stricto, munit, quem timor, ense Dei.

COnsidera Primo, Humanum Cor esse pretiosissimum thesaurum, à Dei benignitate nobis donatum; vnde Christus Dominus dicebat: Bonus homo de bono thesauroMatth. 12. 35. Cordis sui profert bona. Habemus autem thesaurum istum in vasis fictilibus2. Cor. 4. 7. Corporis nostri, quod supremus Plastes de limo terrae formauit. Hic autem thesaurus, quò pretiosior est, eò maiori etiam curâ, ac sollicitudine feruari debet. Depraedari enim desiderat (ait GregoriusGregor. hom. 11. in Euang. qui thesaurum publicè portat in viâ, aut eum non satis tuto loco collocat.

Quemadmodum autem pretiosa in arca occludi solent; ita quoque Cor nostrum arcae mandandum, ne diripiatur. Et sanè locus, vbi natura Cor reposuit, arca à Medicis nominatur: sic enim totam viscerum intercapedinem appelant. Quaenam verò haec arca sit, optimè exponitRemig. Remigius: Cor (inquit) mundum qui seruat, beatus est. Eius autem munditia sic seruanda est, quemadmodum Virgo muliebrem mundum in theca reponit, ne sordes attingant: sic Anima Cor suum in purâ abdit conscientiâ, ne labes inquinent peccatorum. Itaque pura conscientie Cordi pro theca est, quae desgnari potest in praemolli illo, firmoq́ue membranae inuolucro, quod Cor operit, & Graecè appellatur,Hypoc. l. de Corde. Latinè verò praecordium. Haec autem tunica, vel potiùs sacculus, humore quodam aqueo semper est plenus, qui humor eò spectat, vt Cor, quod assiduo motu cietur nantis in morem, leniter admodum, & sine labore, & lassitudine motus explicet suos, ne si ad latera praecordiorum impingeret, laederetur. Non aliter Cor nostrum, si à Silaz. in Cap. 3. bonâ conscientiâ, quasi à sanis praecordiis,Prou. 8. vndique cingatur; leni admodumatque suauissimo motu impellitur. Si verò conscientiae περικάρδιον ablato illo humore dulcisssimo, per culpam deficiat, Cor grauisssimè torquetur. Constringit igitur atque custodit Cor bona conscientia: quare danda est opera, vt bonum habeamus testimonium conscientieae2. Cor. 1. 12 nostrae.

Sed fortè non inutile fuerit, bonum hunc thesaurum Cordis nostri, cui tot fures inhiant, aud fidum aliquem custodem & tutorem deponere, qui fideliter illum asseruet. Quis verò melior, quàm Seruator noster, qui CustosIob 7. 20 hominum appellatur? Nisi enim DominusPs. 126. 1. custodierit hunc thesaurum, frustrà vigilat qui custodit eum. Tu verò2. Tim. 1. 12. potens es, Domine, depositum meum seruare, quod apud te deposui. ReseruaClaud. Aquauiua in Ps. 118. clauem Cordis mei, ne quis alius aperire possit, & thesaurum suffurari. Tu es enim claus Dauid, quae claudis, & nemo aperit. Absigna annulo,Apoc. 3. 7. & sigillo tuo, ne quis effringere audeat: ipse custodi partem tuam, quamGen. 48. 22. de Amorrhaeo tulisti in gladio & arcu tuo. Solus enim, ligato mundi Principe,Matth. 12. 29. vasa captiuitatis diripuisti.

Considera Secvndo, Cor nostrum esse quasi hortum voluptatis, in quo Sponsus Animae nostrae deliciaturProu. 8. 31. & quiescit. Deliciae enim ei sunt esse cum filiis hominum. Hortus hic bonarum cogitationum semine conspersus, profert flores honestatis & virtutis, & germinat fructus bonorum operum. Qualis verò hic esse debeat, describit Sponsus in Cantico,Cant. 4. 12. cùm Sponsam vocat hortum conclusum, fontem signatum. Debet enim hortus Cordis nostri aduersus mundi huiusAmbros. lib. 10. turbines (vt inquit Ambrosius) septo diuinae muniri protectionis, nullis saeculi flabris inquietari. Variarum igiturEpistol. Epist. 92 sepe virtutum, humilitate, castitate, silentio, modestiâ, aliisq́ue hic hortus cingendus est, ne videlicet pateat ad rapinam, furibusq́; inaccessus vitem redoleat, fragret oleam, rosam renideat, vt in vite religio, in olea pax, in rosa pudor sacratae VirginitatisAmbros. lib. 1. de Virgin. inolescat, ait idem Ambrosius. Nec verò sepimento tantùm opus est huic horto; sed omnia etiam ostia diligenter obserandaCant. 2. 15 sunt, ne qua parte vulpes paruulae subintrare possint, aut singularis ferusPsal. 79. 14. illum fortè deuastet. Ostia porrò haec, sensuum sunt organa, quae diligenter claudenda sunt, ne per illa morsirrêpat. Monet illud Sapiens, cùm ait: Sepi aures tuas spinis, & linguam nequamEccli. 28 29. noli audire: ori tuo facito ostia, & seras auribus tuis. Sponsus, ait Ambrosius,Amb. l. 3. de virg. vult clausam esse ianuam, cùm pulsat: ianua nostra, os nostrum est; Christo propemodum soli debet aperiri: nec aperiatur, nisi antè pulsauerit Dei verbum. Quid tibi cum ceteris? Soli Christo loquere, soli fabulare Christo: Si1. Cor. 14. 34. enim mulieres in Ecclesia taceant, quantò magis non decet patêre Virginis ianua. Citò insidiator pudoris obrepit, citò verbum excidit, quod reuocare desideres. Si Euae clausa fuisset ianua, nec Adam deceptus fuisset, nec respondisset interrogata serpenti; introiuit mors perIerem. 9. 21 fenestram, hoc est, per Euae ostium: ingreditur mors per ostium tuum, si falsum loquaris, si turpiter, si procaciter; postremò si vbi non oportet loquaris.

Considera Tertio, Cor tuum non quemlibet hortum esse, sed insignem illum Paradisum voluptatis, quem plantaueratGen. 2. 8. Dominus Deus à principio, quem maximâ curâ custodiri voluit. Expulsis enim inde praeuaricatoribus parentibus nostris, Cherubim illi praestiuit flammeum atque versatilem gladium vibran-Genes. 3. 24 tem, omnesq́ue ab eiusdem ingressu arcentem.Machar. hom. 37. Cùm igitur (ait S. Macharius, & Marcus Heremita) Scripturam audierisMarc. Herem. l. de Paradiso & lege Spir. enarrantem, quae pertinent ad Paradisum, ad Adamum, & ad Serpentem, omnibus affectionibus semotis, ad Cor tuum conuerte Animun, & reperies ibi Paradisum. Quantum enim Paradiso potiti sunt primi parentes, centies tantum in Paradiso spiritali oblectamur, verè nos & continentet consolante gratiâ Dei. Quare nos quoque summoperè desideremus, ipsum seruare mandatum: vt permanentes in verbo Domini, fruamur nunc, & in futuro saeculo deliciis Spiritus. Vt enim expulsus est Adam, qui gustarat de ligno scientiae: ita qui terrena sapiunt, permanere non possunt in verbo Christi, quemadmodum scriptum est:Iacob. 4. 4. Amicitia huius mundi, inimica est Dei. Quocircà iubet Scriptura, vnumquemqueProu. 4. 23. hominem omni custodiâ seruare Cor suum: vt conseruans in eo verbum, tamquam Paradisum, fruatur gratiâ, nec audiat Serpentem intùs se implicantem, & consulentem quae faciunt ad voluptatem. Sed quis aemulum hunc Serpentam ab horto Cordis excludat? Statuatur, Domine,Genes. 3. 24. ante oculos meos flammeus ille, atque versatilis gladius; timor, inquam, Do-mini; timor poenarum inferni quarum recordatio hortum Cordis muniat atque tueatur.

Hoc custode procul pelle,Breuiar. Rom.

Rex Christe piissime,

Omne nefas inimici,

Mundo Corde, & Corpore,

Paradiso redde tuo

Nos solâ clementiâ.

Vel quod magis mihi in votis est, ô dilecte votorum meorum, Tu ipse propugnare digneris hortum requiei tuae, atque ab eo quàm longissimè insidiantes illi bestias propelle. Abige, ô Deus Cordis mei, Serpentem insidiantem, Leonem rugientem, Lupum rapientem, Aprum vastantem, vulpes paruulas demolientes,Cant. 2. 15. omnes deniq; insidias inimici longissimè repelle. Floridum illum Salomonis lectulumCant. 3. 7. sexaginta fortes ambiunt ex fortissimis Israël: omnes tenentes gladios, & ad bella doctissimi: vniuscuiusque ensis super femur suum, propter timores nocturnos. Sed pro sexcentis illis fortissimis, satis mihi tu vnus, & solus es Deus meus, misericordiaPs. 143. 2. mea, & refugium meum, susceptor meus, & liberator meus. Exurge ergo, protector meus, & dissipentur inimici tui, & fugiant qui oderunt me, à facie tua.

Ita, quaeso, per omnes miserationes tuas, Cordi meo contingat; vt laeto Animo Epinicion Victori meo decantem, & dicam:Exod. 15. 6. Dextera tua, Domine, magnificata est in fortitudine; dextera tua Domine percussit inimicum: & in multitudine gloriae tuae deposuisti aduersarios tuos!

Considera Quarto, Quantâ in pace & tranquillitate hortus, & castrumPs. 90. 1. Cordis versetur, quod habitat in adiutorio Altissimi, & in protectione Dei caeli commoratur. Solent dicere hominesBernard. serm 46. ex paruis. huius saeculi, inquit Bernardus, bonum castellum custodit, qui Corpus suum custodit; ego autem non sic: sed sterquilinium vile custodit, qui custodit CorpusGalat. 6. 8. suum: quoniam qui seminat in carne, de carne metet corruptionem. Colendum igitur, custodiendumq́ue magis Animae castrum, quoniam ex ipso vita procedit. Sed castrum istud in terra inimicorum situm, vndique impugnatur, & idcircò omni custodiâ, id est inferiùs, superiùs, antè & retrò, à dextris & à sinistris muniendum est. Occlude ergo valuas Cordis tui pessulo timoris & amoris Dei, si velis in pace possidere atrium tuum.

CORDIS PROTECTIO.

Dedisti eis scutum CORDIS laborem tuum. Thre. 3. 65.

AEgide COR tanti mea lux defende laboris,

Quem pro CORDE tuus ferre coëgit amor

29.

Lectio IX. Cordis Protectio.

Dedisti eis scutum Cordis, laborem

tuum. Thren. 3. 65.

AEgide Cor tanti, mea lux, defende laboris,

Quem pro Corde tuus, ferre coëgit, amor.

MIlitia est vita hominis superIob. 7. 1. terram. Vndique enim hostibus cingimur, qui Cor nostrum oppugnare non cessant. Quid enim est Cor nostrum,Theodor. Serm. 3. de prou. nisi praestantissima humani Corporis pars, quae Regis instar, omnium totius Corporis membrorum imperium sibi commissum habeat? Cor nostrum castrum Omnipotentis Regis est, ab eo nobis omni sollicitudine custodiendum traditum. Castrum verò hoc plurimi aduersarij obsident. Hinc mundus, mundaniq́; sagittarij dirigunt vanitatis iacula, vt sagittent in obscuro rectosPs. 10. 3. Corde. Illinc, blandiens Caro emollit sermones suos super oleum, & ipsiPsal. 54,22. sunt iacula. Isthinc, daemon nequissimus tela ignea vibrat, & nihil non agit,Ephes. 6. 16. vt Cor sauciet. Quid verò, an non & gladium euaginauerunt peccatores,Psal. 36. 14. intenderunt arcum suum, vt deiiciant pauperem, & inopem, vt trucident rectos Corde? Quis verò à tanto hostium agminePs. 90. 5. infirmum Cor liberabit? Quis proteget illud à timore nocturno, à sagittâ volante in die, à negotio perambulante in tenebris, ab incursu, & daemonio meridiano? De nocte enim, & de die, palàm & manifestè Cor nostrum iugiter impugnatur, vt meritò vnusquisque laborare2. Tim. 2. 1. debeat, sicut bonus miles Christi, & fortissimo propugnaculo Cor suum munire, ne vllis pateat hostium stratagematibus. Omnes, inquit Augustinus, munitaAug. in Psal. 99. Corda habere volumus, vt nihil intret quod malè suggeratur. Vnde autem intret, quis nouit? Et pugnamus quotidie in vno Corde nostro. Vnus homo in Corde suo cum turba luctatur.

Sed quantumuis aduersarij multi, etsi certamen forte, pugna quotidiana; neutiquam2. Esd. 4. 20. desperandum est. Domnius enim pugnabit pro nobis, ipse protector noster, & cornu salutis; ipse liberator Cordis nostri.

Considera enim, quemadmodum carneum hoc Corporis nostri Cor vndique munierit, vt ex eo discas eumdem minimè defuturum principali Cordis tui,hoc est, menti & Cordi interiori. De illo autem audi Chrysostomum splendidissimè cloquentem: Quoniam, inquit, Cor membrorumHom II ad pop. Antioch. nostrorum principalissimum est, & totius vitae nostrae firmitas est ipsi tradita, & ipso quomodocumque percusso nascitur mors, solidis & duris ossibus hoc vndique circummuniuit (Deus) & pectoris prominentiis, & tergi ipsum posterius muniens. Ne verò continuè saliens, & in ira, huiusmodiq́ue motibus palpitans, ossium asperitati circumstantium infligens, conteratur & doleat, multas membranas subextendit, & pulmonem supposuit, velut melle quoddam stratum ipsius saltibus apponens, vt impunè erumpens ex hoc nihil noxium patiatur. Haec Chrysostomus. Ad hunc ergo, qui carnem Cordis tui ita vndique protexit, intrepidus conuola, hunc inuoca contra omnes hostiles insultus, & dic: Protector noster adspice Deus,Psal. 83. 10. & veni in adiutorium Cordi meo. Expugna Domine, impugnantes me: apprehendePs 34. 2. arma & scutum, & exurge in adiutorium mihi.

Considera deinde, multiplex scutum à Deo protectore tuo, Cordi tuo suppeditari. Primùm enim diuina gratia impenetrabile scutum est, quod contraomnes inimicorum machinationes CorHeb. 3. 9. reddit tutum. Vnde Apostolus ait: Optimum est, gratiâ stabilire Cor. Deinde validum quoque scutum exhibet Oratio, quâ subsidium à Deo petimus, ipsumq́ue iratum nobis, placamus. Sicut de Aaron scriptumSap. 18. 21. est: Properans homo sine querela deprecari pro populis, proferens seruitutis suae scutum, Orationem, & per incensum deprecationem allegans, restitit irae, & finem imposuit necessitati. Nec minus, velut vmbone, Cor defenditur à verbo Dei:Sap. 5. 20. Omnis enim sermo Dei ignitus, clypeus est sperantibus in se. Ita sacrarum ScripturarumMatt. 4. 4. scuto retudit Christus tela diaboli. Huic affine omninò est scutum fidei; quo, vt PaulusEph. 6. 6 ait, omnia tela nequissimi ignea possumusPs. 38. 6. extinguere. Verumtamem cùm vniuersa vanitas sit omnis homo viuens, & fortissimum Antagonistam habeamus, mendacijIoan. 8. 44. patrem, qui mendacio Protoplastes fefellit, & nec ipse in veritate steterat, opus est &Ps. 91. 5. scuto veritatis, de qua Psalmista: Scuto circumdabitIoan. 18. 37. te veritas eius. Quisnam verò hic clypeus? nisi ipse qui ad hoc venit in mundum,Ioan. 1. 14. vt testimonium perhiberet veritati, plenus ipse gratiae & veritatis; quiq́ue deIoan. 14. 6. se verissimè pronuntiauit: Ego sum via, veritas, & vita. Ipse Cor nostrum protegit,& circumdat, vt vndique nos paratos inueniat & clausos, omnesq́ue aditus sensus nostri scuto veritatis tegantur.

Sed attentiùs hîc expende, quomodo Christus Dominus scutum Cordis nostri fuerit. Nullum sanè ei bellum cum Deo Patre vmquam fuit, & tamen clamat in Psalmo: Sagittae tuae infixae sunt mihi.Ps. 37. 3. Vnde verò hoc in eo qui peccatum non1. Petri. 2. 22. fecit, nec Parentem suum vmquam offendit? Hinc nimirùm; quia vidit Filius DeiBellarm. Conc. 5. in Ps. 90. Parentem suum in nos armatum, vidit arcum & sagittas iam paratas, vidit gladium exacutum ac districtum; vidit ab alterâ parte, nos omnes inermes, & qui neque viribus, neque prudentiâ tela irae diuinae declinare possemus: Quid igitur? Misericordiâ motus, inter nos & Deum se medium constituit; &, tamquam si clypeus noster fuisset, omnes plagas, omnes ictus, omnia vulnera, omnia tela, quae in nos à Deo diregebantur, in Corpore suo ipse excepit: VulneratusIsaiae 53. 5. est propter iniquitates nostras, & attritus est propter scelera nostra. Quid, quaeso, magis praestare poterat, quàm vt se clypeum Cordis tui faceret, vt ipse percuteretur, & tu post terga eius tutus maneres? Dilige, Anima mea,vicemq́ue redde huic protectori tuo; cui2. Reg. 22. 3. cum Dauide meritò decantes: Dominus petra mea, & robur meum, & Saluator meus. Deus fortis meus, sperabo in eum: scutum meum, & cornu salutis meae: eleuator meus, & refugium meum: Saluator meus, de iniquitate liberabis me.

Considera vlteriùs, non modò Christum passum, clypeum nobis esse, sed ipsam etiam eius Passionem, alapas, flagella, vulnera, Crucem, omnesq́ue eius dolores, munimentum Cordis nostri esse;Thren. 3. 65. de quo accipi potest illud Prophetae: Dabis ei scutum Cordis, laborem tuum.Hector Piutus in Thren. Quod perinde est, ac si deceret: Tu Christe Sancte, dabis hominibus laborem tuum, quem propter eos suscipies, vt sit illis scutum, quo in tentationibus suis protegantur. Tua Passio, erit illorum protectio; tuus labor, erit illorum clypeus. Nam in labore, & in vulneribus Domini nostri Iesu Christi, est remedium nostrum constitutum.Aug. in Manual. cap. 2. Experto id credamus Augustino, qui ait: Cùm me pulsat aliqua turpis cogitatio, recurro ad vulnera Christi. Cùm me premit caro mea, recordatione vulnerum Domini mei resurgo. Cùm diabolus mihi parat insidias, fugio ad viscera misericordiae Domini mei, & rece-dit à me. Si ardor libidinis moueat membra mea, recordatione vulnerum Domini nostri, Filij Dei, extinguitur. In omnibus aduersitatibus non inueni tam efficax remedium, quàm vulnera Christi. In illis dormio securus, & requiesco intrepidus. Ibi securus decantabo: Exaltabo te DominePs. 29. 2. quoniam suscepisti me, nec delectasti inimicos meos super me. Si consistantPs. 26. 3. aduersum me castra, non timebit Cor meum. Si exurgat aduersum me praelium, in hoc ego sperabo. Meritò sanè in hoc scuto confidit Exercitus Christi, populus acquisitionis eius, in quem rectè cadat illa Moysis benedictio: Beatus es tuDeuter. 33. 29. Israel! Quis similis tui popule, qui saluaris in Domino? scutum auxilij tui, & gladius gloriae tuae: negabunt te inimici tui, & tu eorum colla calcabis.

CORDIS SCALAE.

Ascensiones in CORDE suo disposuit. Psal. 83. 6.

Vin' scalis, dilecta poli conscendere sedes,

Hîc prius in proprio, construe CORDE gradus.

30.

Lectio X. Cordis Scalae.

Ascensiones in Corde disposuit.

Psal. 83. 6.

Vin' Scalis, Dilecta, poli conscendere sedes?

Hîc priùs, in proprio, construe Corde gradus.

NOn casu, neque absque rationabili causa factum est, vt in magnificum illud Salomonis Templum quindecim gradibus ascenderetur; vt enim S. Gregorius considerat: SalomonGregor. Praesat. in 6. Ps. Poenit. caelestium scrutator secretorum, & diuinae receptaculum sapientiae, sic Templum illud manufactum edidit, vt exinde Templum aliud non manufactum signaret, quatenus ex corruptibili terrenae domus aedificio, incorrupta caelestis Templi quodam modo imaginaretur pulchritudo. Ad illud namque Templum, quod ex viuis in caelo lapidibus construitur, non planâ aut spatiosâ peruenitur viâ, vel gressu ascenditur corporeo, sed processu fidei, & charitatis ascensu. Hinc namque ProphetaPs. 83. 6.dicit: Beatus vir, cuius est auxilium tuum abs te, ascensiones in Corde suo disposuit. Dixit ascensiones in Corde beati viri dispositas: & vnde ascendere debeamus ostendit, cùm ait: In valle lacrymarum In eâ namque exilij nostri damnationem deplangimus, & innumerabiles corruptionis humanae deflemus molestias. Haec est vallis, quam Sancti viri mentis affectibus indesinenter exire disponunt, & ad illud ineffabile bonum, ad illud inaestimabile1. Cor. 2. 9. gaudium ascendere, quod nec oculus vidit, nec auris audiuit, nec in Cor hominis ascendit. Sed quod in Cor hominisSerm. 126. de diuersis. non ascendit, (inquit Augustinus) Cor hominis illuc ascendat. Cor ibi habeamus, & non sine causâ audiemus: Sursum Corda. In valle lacrymarum ascensiones disponamus, vt perueniamus ad montemBernard. Serm. 21 in Cant. Psal. 15. 11. gaudiorum. Qùam pauci, ait Bernardus, post te, ô Domine Iesu, ire volunt: cùm tamen ad te peruenire nemo sit qui nolit, hoc scientibus cunctis, quia delectationes in dexterâ tuâ vsque in finem. Et proptereà volunt omnes te frui, at non ita & imitari; conregnare cupiunt, sed non compati. Optant extrema iustorum, sed non ita & principia. Non curant quaerere, quem tamen desiderant inuenire; cupientes consequi,sed non & sequi. Vis ergo, ô Anima mea, peruenire ad montem Domini, ad tabernaculum Dei, ad Templum non manufactum; non otiandum tibi, sed gradatim ascendendum. Nisi enim per gradus, ad culmen non peruenitur. Ascendendo, non volando attingitur summitas scalae, quam Iacob in somnisGen. 28. 12. vidit. Nemo repentè fit summus; sed paulatim, quasiq́ue per gradus ad perfectionem peruenitur. Qui enim intùs est homo2. Cor. 4. 16. noster, renouatur de die in diem. Quamdiu igitur degis in conualle plorationis, in miserâ hac & aerumnosâ vitâ, mysticam scalam erigere, gradus Templi construere, ascensiones in Corde disponere oportet. Quid autem est (ait Augustinus) ascendereAug. in Ps. 122. in Corde? Proficere in Deum. Quomodo omnis qui deficit, non descendit, sed cadit: sic omnis qui proficit, ascendit.

Considera iam, quinam sint gradus, siue ascensiones, quibus in Deum proficitur, quasq́ue in Corde disponere debemus. Cassiodorus ait, tot scandi gradus,Cassiod. quot quis auxilio Domini vitia vincit; tot quemque gradibus euehi, quot vitiis fuerit absolutus; & quantum in valle, seu canualle lacrymarum, poenitentiaeq́ue humilitate satisfaciendo descenderit. Exquo sequitur, vt quis virtutibus etiam ascendat,Philip. 3.13. & prouehatur, atque quotidie proficiat, in priora extendendo seipsum, praeteritorum autem obliuiscens. Atque hic sensus ex ipso Psalmo elicitur. Explicans enim Dauid quaenam sint ascensiones inPs. 83. 7. Corde disponendae, ait: Ibunt de virtute in virtutem. Ascendunt quidem & mali, namPsal. 73. 23. superbia eorum, qui te, Domine, oderunt, ascendit semper. Et mali homines, & seductores,2. Tim. 3. 13. proficient in peius. At hi ascensus meri sunt descensus, vt in eos quadrarePsal. 72. 18. & Ps. 106. 29. possit quod ait Psaltes: Deiecisti eos, dum alleuarentur. Et rursus: Ascendunt vsq; ad caelos, & descendunt vsq; ad abyssos; Anima eorum in malis tabescebat. Nam quantò plus ascendunt per elationem superbiae, & incrementum malitiae; tantò plus in gehennam descendunt; & Anima, quae videbatur pinguis in bonis, tabescit in malis.

Considera ergo, ascensiones has, siue virtutum gradus, in Corde esse ponendos; non in manibus, non in pedibus, non in aliis tantùm Corporis membris. Non enim actiones externae, quantumuis bonae videantur, (vt iam aliquoties diximus) Deo placent, nisi ex intimo Corde1. Reg. 16. 7. procedant: Deus enim intuetur Cor. Quare feruentes, & solidi virtutum actus, exintimo Cordis affectu prodeuntes, exercendi sunt, si verè proficere, & ascendere voluerimus. Errant porrò, & verè descendunt, qui ascensiones has in Corde quidem disponunt, sed non, suo: in alieno enim eas constituunt, cùm virtutum opera ideò exercent, vt videantur ab hominibus, &Matt. 6. 5. ab iis aestimentur. Quid enim aliud hoc est, quàm ascensionem suam non in Corde, sed in ore & opinione hominum ponere.

Si igitur, ô Anima mea, verè ascendere concupiscis, rectoq́ue ordine ascensionis gradus disponere, primo loco humilitas tibi collocanda est. Quemadmodum enim ille, qui dixit in Corde suo, inIsaiae 14. 13. caelum ascendam, vsque ad infernum demersus est: ita qui in Corde humiliato, auxilio & gratiâ Dei, ascensiones disponit, verè exaltatur. Deus enim qui humilia respicit,Ps. 112. 6. Cor contritum & humiliatum non despicit. Quomodo autem humilitas CorPsal. 50. 19. sursum erigat, optimè exponit S. Augustinus: Bonum est, inquit, sursum habere Cor,August. lib. 14. de Ciuit. Dei. c. 13. non tamen ad seipsum, quod est superbiae; sed ad Dominum, quod est Obedientiae; quae nisi humilium non potest esse. Est igitur aliquid humilitatis, miro modo quod sursum faciat Cor; & est aliquidelationis, quod deorsum faciat Cor. Hoc quidem quasi contrarium videtur, vt elatio sit deorsum, & humilitas sursum. Sed pia humilitas facit subditum superiori; nihil est autem superius Deo: & ideò exaltat humilitas, quae facit subditum Deo. Elatio autem, quae in vitio est, eò ipso, quò respuit subiectionem, & cadit ab illo, quo non est quicquam superius, & ex hoc erit inferius, &Ps. 72. 18. fit quod scriptum est: Deiecisti eos, dum extollerentur. In vanum ergo ascendit, qui ab humilitate non incipit, & per eam in semetipso priùs descendit. Docuit hunc ascendendi modum verae humilitatis Magister, Altissimi Filius; de quo legimus: QuoniamEphes. 4. 10. qui descendit, ipse est & qui ascendit.Serm. 4. de Ascens. Domini. Ab ipso, testante S. Bernardo, demonstranda nobis erat ascensionis via: ne ductoris, immò seductoris iniqui aut vestigium, aut consilium sequeremur. Quia ergo non erat quò ascenderet, descendit Altissimus, & suo nobis descensu suauem ac salubrem dedicauit ascensum. Descendit de monte potentiae, carnis infirmitate circumdatus; descendit de monte scientiae, quoniam placuit1. Cor. 1. 21. Deo per stultitiam praedicationis, saluos facere credentes. Quid enim tenello Corpore, & infantilibus membris videtur infirmius? Quid indoctius apparet paruulo,qui sola matris vbera nouerit? Quis impotentior eo, cuius omnia membra clauis affixa, cuius omnia dinumerantur ossa? Quis insipientior eo, qui tradebat in mortem Animam suam; & quae non repuit, tunc exsoluebat?Ps. 68. 5. Vides quàm multum descenderit, quantum à potentiâ suâ, quantum à sapientiâ suâ exinanierit semetipsum. Sed non potuit altiùs montem bonitatis ascendere, nec suam commendare expressiùs charitatem.

Eia igitur, Anima mea, ascensionis cupida, si de alle lacrymarum, ad Paradisum deliciarum ascendere concupiscis, sequere vestigia praecedentis te Ducis tui, curre in oderem vnguentorum eius, qui verèCant. 1. 4. fuit humilis Corde. Perge de virtute inPs. 83. 8. virtutem, donec videas Deum deorum in Sion. Perge, inquam, & ascende de deserto,Cant. 8. 5. innixa super Dilectum tuum. Si enim tibi innitaris, cades: nam perditio tua ex te, tantummodò Oseae 13. 9. in Deo tuo auxilium tuum. Et maledictus, qui ponit carnem brachiumIer. 17. 5 suum. Habita igitur in adiutorio AltissimiPs. 90. 1. & in protectione Dei caeli commorare. Beatus enim, cuius est auxilium ab ipso!Ps. 83. 6. Etenim benedictionem dabit legislator, & qui dedit ascendendi consilium, dabit & auxilium; & innitentem sibi, perducet in Regnum Patris sui.

CORDIS DILATATIO.

Viam mandatorum tuorum cucurri, cum dilatasti COR meum Psal.

118. 32.

Quam volupe est quod amare prius COR duxit amarum,

Augustam lato currere CORDE viam.

31.

Lectio XI. Cordis Dilatatio.

Viam mandatorum tuorum cucurri, cùm

dilatasti Cor meum. Psal. 118. 32.

Quàm volup' est, quod amare prius, Cor duxit amarum,

Augustam, lato currere, Corde, viam!

COnsidera, Praesentem vitam hanc, quam in exilio degimus, aliud non esse, quàm viam quamdam ad vitam aeternam; esse spirituale stadium, quod nobis velociter est decurrendum; esse iter ad caelestem Ierusalem, ad quam continuò nos ambulare oporteat. Quàm multi verò ab hoc itinere deflectunt? quanti stadium hoc detrectant? quot sunt, qui errantes in solitudine, inPs. 106. 4. inaquoso, viam ciuitatis habitaculi non inueniunt? Quàm saepè parum in viâ Dei progredimur? Quoties subsistimus? quoties lassi, ab ambulando in totum desistimus, atque humi iacemus? Miseri sanè, & miserabiles filij Adae, quos labor stultorumEccles. 10. 15. affligit, cùm nesciunt in vrbem pergere!

At vnde, precor, haec miseria? nisi quia adhaeretPs. 118. 25. pauimento Anima nostra adhaeret huic pulueri & terrae; corpori scilicet, quodSap. 9. 15 corrumpitur, & aggrauat Animam. NamS. Bern. Serm. 21. in Cant. (vt inquit Bernardus.) quantaeuis perfectionis Anima, quamdiu quidem gemit sub corpore mortis huius, & huius saeculi nequam, retinetur inclusa carcere, vincta necessitatibus, torta sceleribus, lentiùs, segniusq́ue assurgat necesse est, ad contemplanda sublimia: nec omninò liberum habetApoc. 14. 4. sequi Sponsum quocumque ierit. Hinc lacrymosa vox illa gementis: Infelix egoRom 7. 24. homo, quis me liberabit de corpore mortis huius! Sed & altera causa est; quia dormitatPs. 118. 28. Anima nostra, prae taedio & defatigatione lassata. Sunt enim (ait idem Bernardus)Serm. 32 in Cant. qui in studiis spiritualibus fatigati, & versi in teporem, atque in defectu quodam Spiritus positi, ambulant tristes vias Domini, Corde arente, ac taedente, accedunt ad quaeque iniuncta.

Considera Secvndo, Vt malum hoc ex frigore, tristitiâ, & angustiâ Cordis oritur: ita eiusdem remedium aptissimum esse, Cordis dilationem, idLorinus in Ps. 4. est, gaudium in Spiritum Sancto. Physicè enim loquendo, tristibus comprimitur Cor, in angustumq́ue contrabitur, acobruitur noxio humore: laetis spargitur sanguis, ac laxantur quodammodo spatia Cordis, ipsumq́ue dilatatur. Quod indicat rubedo totius oris in ridentibus: & in affectis contrariâ perturbatione, pallor; sanguine ad Cor sese cogente. Hinc Augustinus exponit illud: In tribulationePsal. 4.1. dilatasti mihi; ab angustiis tristitiae, in latitudinem gaudiorum me duxisti. Dilatato autem Corde, inenarrabili dulcedine curritur via mandatorum Dei. Expertus id testatur Dauid, dicens: ViamPs. 118. 32. mandatorum tuorum cucurri, cùm dilatasti Cor meum. Neque enim, inquitIn illum locum. Ambrosius, poterat viam currere, si Cor eius coarctaretur angustiis. Idem prorsus & nobis accidit: dormitante enim Animâ prae tristitiâ, segnes & lassi residemus, & tantùm non currimus, sed & trahi indigemus. Quod optimè, suo more, exponit Bernardus: Proptereà, (inquit) opus habeoSerm. 21 in Cant. extrahi, quoniam refriguit paulisper in nobis ignis amoris tui, nec valemus à facie frigoris huius currere modò, sicut heri & nudiustertius. Curremus autem posteà, cùm reddideris lętitiam salutaris tui, cùmPsal. 50. 14. redierit melior temperies gratię, cùm Sol Iustitiae incaluerit, & pertransierit tentationis nubes, quae hunc operire ad ho-ram cernitur, atque ad leuem flatum aurae blandioris, solitò coeperint vnguenta liquescere,Cant. 1. 3. & aromata fluere, & dare odorem suum. Tunc curremus, & in odore illo curremus. Iam verò, si quaeras quomodo haec Cordis dilatatio fiat? quomodo spirituale hoc gaudium in Cordibvs nostris à Deo immittatur? audi eumdemSerm. 32. in Cant. Bernardum: Vbi contigerit tale aliquid pati (fastidium scilicet & taedium viae) si misertus Dominus appropiet nobis in viâ, quâ ambulamus, & incipiat loqui de caelo, qui de caelo est, nec non fauorabile quippiam cantare nobis de Canticis Sion, narrare etiam de Ciuitate Dei, de pace Ciuitatis: dico vobis; erit pro vehiculo Animae dormitanti, & pigritanti laeta narratio: ita vt pellat omne fastidium ab Animo audientis, & à Corpore fatigationem. An tibi aliud velPs. 118. 28. pati, vel petere ille videtur, qui ait: Dormitauit Anima mea prae taedio, confirma me in verbis tuis? Et nónne cùm obtinuerit, clamabit.Ibidem. v. 97. Quomodo dilexi legem tuam, Domine! tota die meditatio mea est. Cogitatio igitur, & desiderium caelestis patriae, Cor dilatat; quod hunc in modum explicat S. Augustinus:Tract. 4. in Epist. Ioan. Desiderium, sinus est Cordis nostri. Quod autem desideramus, nondum videmus, sed desiderando capaces effi-cimur: vt, cùm venerit quod videamus, impleamur. Sicuti enim si velles implere aliquem sinum, & nosti quàm magnum est, quod dabitur; extendis sinum vel sacci, vel vtris, vel alicuius rei: nosti quantum missuruses, & si vides quia angustus est sinus, extendendo facis capaciorem. Sic extendat oportet Anima nostra cupiditatemTract. 34 in Ioan. suam, & sinu capaciore quaerat comprehendere, quod oculus non vidit,1. Cor. 2. 9. nec auris audiuit, nec in Cor hominis ascendit. Desiderio isto Cor dilatante, graditurProu. 4. 12. Iustus semitas aequitatis, quas cùm ingressus fuerit, non arctantur gressus eius, & currens non habebit offendiculum. Incipientes enim humi repunt, Proficientes ambulant, Perfecti currunt; immò vt Aquilae volant, & non deficiunt.Isaiae 40 31. Quis det nobis, vt Salomoni datum fuit, latitudinem Cordis, sicut arenam maris,Ps. 118. 32. vt sine vllo impedimento, viam mandatorum Dei transcurrere valeamus!

Tertio Consideranda hîc, & expendenda est, non minus curiosa, quàm pia quaestio. Cùm arcta sit via, quae ducit adMatt. 7. 14. vitam, cur Dauid hîc dicat: Dilatatum esse Cor, & non potiùs ipsam viam, quae dilatanda videbatur, sicut alibi dicit: Statuisti in loco spatioso pedes meos?Ps. 30. 9.

Hilar. in Ps. 118.Respondet S. Hilarius: Cor dilatatum esse, in quo Sacramentum Patris & Filij residet: in quo capaci habitatione Spiritus Sanctus dilatatur. Nec Dauidem potuisse antè viam Dei currere, quàm ipse illa digna & ampla Deo efficeretur habitatio. Similiter Ambrosius: Vide denique distantia: Via fit angustior, Cor latiùs, vt Patris, & Filij, & Spiritus Sancti sustineat mansionem: ne veniat verbum Dei, & pulset, & videns Cordis eius angustias, dedignetur habitare. Admirans porrò S. Bernardus tantam Cordis capacitatem, exclamat:Bernard. serm. 27. in Cant. O quanta illi Animae latitudo, quanta & meritorum praerogatiua, quae diuinam in se praesentiam & digna inuenitur suscipere, & sufficiens capere! Quid illa cui & spatia supperunt, & deambulatoria, ad opus quidem Maiestatis! Dicit enim2. Cor. 6. 16. Deus: Inhabitabo in illis, & inambulabo. Quàm autem latum est, vbi deambulat Deus? in hac latitudine diffunditur charitasRom. 5. 5 in Cordibvs nostris per Spiritum Sanctum, qui datus est nobis. Dicamus ergoAug. l. 1. Confess. cap 5. Deo: Angusta est domus Cordis nostri, quò venias ad eam, dilatetur abs te. Ruinosa est, refice eam.

Altera quaestio hîc moneri potest, Quomodo dilatato Corde, curratur viamandatorum Dei, cùm multum illa habeat moeroris, atque tristitiae: Per multas enim tribulationes oportet nos intrare in Regnum caelorum? Multiplex ad hoc est responsio; ostendens quomodo etiam in tribulatione Cor dilatetur. Primò enim, dilatatione Cordis, donum magnanimitatis Deus confert, quo infortunia quaeque generosè perferuntur, & qui tribulationes2 Cor. 4. 8. patiuntur, non angustientur, ita Didymus, Chrysostomus, & Euthymius obseruant, in illud Psalmi: In tribulatione dilatasti mihi.Ps. 4. 1. Secundò, Liberiore, inquit Chrysostomus, campo fruitur, quem tribulatio compellit sese à turpibus amoribus abstrahere, quibus dum res secundae erant, constringebatur, & affligebatur. Quemadmodum qui laborat febre, si voluptati vacet, maiores experitur dolores: si abstineat, iucundam sanitatem recuperat. Tertiò, Iustus, tamquam ductile aurum, tribulationes malleo percussus, in plures laminas distenditur ae dilatatur, itaque fit vas ad diuina dona recipiendum capacissimum. Hinc de Paulo electionis vase Christus dixit: Ego autemActor. 9. 15. ostendam ei, quanta oporteat eum pro nomine meo pati. Quartò, Quò pius magis coangustatur carne, hoc magis dilatatur Spiritu. Est enim veluti palma; quae ininferiore parte angustior, in superiore latiùsPsal. 91. 13. se diffundit. Vnde illud: Iustus vt palma florebit. Quintò, Arcta & angusta estMatt. 7. 13. via, quae ducit ad vitam: sed spatia charitatis sunt latissima, laetisssimaq́ue; & illiusPs. 118. 96. lex vocatur, Mandatum latum nimis. Eo enim complectimur vniuersa, transcendimus creata, immenso adhaeremus Deo.Ezech. 40 Templum Ezechiëli ostensum, latius erat in superioribus, quoniam, vt Hieronymus docet, semper angustiora sunt quę sunt deorsum, in ieiuniis καμαιγενíαις, & summa conscendimus (per illos veluti gradus) latior nobis aperitur via, & impletur quod scriptum est: In tribulatione dilatasti mihi.

Qvinta Classis. Cordis Perfectio, & cum Christo Vnio.

POst flores, fructusq́ue , & laetam vindemiam, ipsum vinum tandem degustandum est. Id verò quàm copiosè Dilectae Sullamitidi indulserit diuinus Salomon, ipsamet gratulabunda decantat, cùm non vnum aut alterum calicem sibi propinatum; sed in cellam vinariam admissam se asserit: Introduxit me Rex,Cant. 2. 4. ait, in cellam vinariam. Quaenam verò haec cella vinaria, nisi perfectorum Via vnitiua, in qua diuini amoris musto potantur,

Laeti bibentes sobriam

Ebrietatem Spiritus?

Esse verò charitatem vinum illud, quod in Dei vinariâ cellâ bibitur, ipsa Sponsa testatur, cùm subdit: Ordinauit in me charitatem. Atque haec est salutaris Doctrina huius Classis, suanissimus huius promptuarij potus. Hic enim primò traditur, quomodo per inhabitantem SpiritumRom. 5. 5.Sanctum, charitas Dei in Cordibvs nostris diffundatur. Quomodo per amorem Cor nostrum Dilecti signaculo obsignetur. quid verò non facit Spiritus Sanctus, dum Animam inhabitat! Sagittis suis Cor vulnerat, igne Cant. 2. 5. suo illud incendit, vt exclamare cogatur: Fulcite me floribus, stipate me malis; quia amore langueo. Aut vt Septuaginta legunt: Vulnerata charitate ego sum. Quemadmodum autem languidus, & vulneratus, vix aliud quàm dolorem suum cogitare possunt, adeò vt dormientes deCant. 5. 2. eo somnient; ita & Sponsa ait: Ego dormio, & Cor meum vigilat. hinc quoque morae impatiens, ad Dilectum suum iugiter aspirat; & cùm Corpore nequeat, Cor suum sursum mittit, vbi pascit, vbi cubat Dilectus eius in meridie. Quare nihil aliud affectat, quàm vt vnum cum Dilecto suo efficiatur; vt inuento eo, quem diligit Anima eius, teneat eum, nec dimittat; sed mutuo semper intendat amori, quod indicant illae voces: Dilectus meus mihi,Cant. 2. 16. & ego illi. Itemq́ue: Ego Dilecto meo, & ad me conuersio eius. Tandem votorum haec summa est, vt in Dilecto suo quiescat, & laeua eius sub capite suo positâ, dexterâ illius amplexari mereatur. Itaq́ue sic quiescentem nulla filiarum Ierusalem suscitare, neque euigilare faciat, donec ipsa velit. Set agedum nunc suauissimas has Lectiones ordine percurramus.

CORDIS INHABITATIO.

Misit Deus spiritum fily sui in CORDA nostra. Ad Galat. 4. 6.

Spiritus, ô mea lux, CORDIS, tuus, incolat adem,

Sponse, vt amore tuo, mî redameris, amans.

32.

Lectio XII. Cordis Inhabitatio.

Misit Deus Spiritum Filij sui in Corda nostra. Galat. 4 6.

Spiritus, ô mea lux! Cordis, tuus, incolat adem,

Sponse, vt amore tuo, mî redameris, Amans.

COnsidera Primo, Immensum amorem Dei erga humanum genus, cui vsque adeò deliciae sunt esse cumProu. 8. 31. filiis hominum, vt ad eos etiam venire, eos inhabitare, & mansionemIoan. 14. 23. apud eos facere non dedignetur. Haec autem Cordis nostri inhabitatio, etsi à tribus Personis Sanctissimae Trinitatis fiat, potissimùm tamen tribuitur Spiritui Sancto, qui charitas & bonitas dicitur; ita S. Paulus ait: Charitas Dei diffusa est inRom. 5. 5 Cordibvs nostris per Spiritum Sanctum, qui datus est nobis. Vt autem Spiritus Sanctus à Patre Filioq́; procedit: ita ab vtroq; mitti dicitur. Christus enim ait: MittamIoan. 14. 26. vobis à Patre Spiritum veritatis. Eumdemverò & Pater mittere dicitur, dicenteGalat. 4. 6. Apostolo: Misit Deus (Pater) Spiritum Filij sui in Corda nostra. Expende verò, & admirare stupendam Dei erga nos homines misericordiam. Planè (inquitSerm. 1. de Pent. Guarricus,) ineffabilis diuinae circa nos dignatio charitatis! Parum erat Patri tradidisse Filium, vt redimeret seruum: nisi daret & Spiritum Sanctum, quo seruum adoptaret in Filium. Dedit Filium in pretium redemptionis, dedit Spiritum in priuilegium adoptionis: se denique totum seruat hereditatem adoptatis. O Deum (si fas est dici) prodigum sui, prae desiderio hominis! An non prodigum, qui non solùm sua, sed & seipsum impendit, vt hominem recuperaret, non tam sibi, quàm homini ipsi? An non prodigum, qui sicut proprioRom. 8. 32. Filio suo non pepercit, sed pro nobis omnibus tradidit illum: sic nec Spiritui Sancto pepercit (vt ia loquar) sed nouâ, & mirâ largitate, super omnem carnem effudit eum? Quid, quòd & luteam carnis nostrae domum dulcis hospes Animae inhabitare non grauetur? Quanta verò est habere in Cordis hospitio aduentum Dei!

Considera Secvndo, Praeparandum, & exornandum esse Cordis ha-bitaculum, in quo tantus hospes excipiendus erit. Certè, inquit Gregorius, si domumHomil. 30. super Euang. nostram quisquam diues, aut praepotens amicus intraret, omni festinantiâ domus tota mundaretur, ne quid fortassè esset, quod oculos amici intrantis offenderet. Tergat ergo sordes praui operis, qui Deo praeparat domicilium Cordis: Quoniam in maleuolam Animam non introibitSap. 1. 4. sapientia, nec habitabit in Corpore subdito peccaris. Spiritus enim Sanctus (qui sapientiae auctor est) effugiet fictum, & auferet se à cogitationibus, quae sunt sine intellectu. Hoc est, teste Hieronymo, recedetIn c. 63. Isaiae. à cogitationibus stultis. His ergo verbis innuitur, Spiritum Sanctum, & aeternam Sapientiam non habitare cum mundanis hominibus, quantumuis in oculis suis sapientes esse videantur: quantumuis prudentes, & sublimes secundùm saeculum cogitationes in Corde foueant, quę apud Deum non nisi stultitiae & insaniae sint falsae. Sapientia enim huius mundi, stultitia1. Cor. 3. 19. est apud Deum. Spiritus Sanctus verò eruditis interest cogitationibus. Hinc ChristusProu. 8. 12. Dominus dicebat: Patrem daturum Spiritum veritatis, quem mundus non possetIoan. 14. 17. accipere, quia non vidit eum, nec scit eum. Sic autem (vt exponit Augustinus)Tract. 74. in Ioan.mundum dixit non posse accipere Spiritum Sanctum, sicut etiam dictum est: PrudentiaRom. 8. 7. carnis inimica est Deo, legi enim Dei non est subiecta, nec enim potest: velut si dicamus, iniustitia iusta esse non potest. Mundum quippe ait hoc loco, mundi significans dilectores, quae dilectio non est à Patre; & ideò dilectioni huius mundi, de qua satagimus vt minuatur, & consumatur inRom. 5. 5. nobis, contraria est dilectio Dei, quae diffunditur in Cordibvs nostris per Spiritum Sanctum. Ita Augustinus. Aliam porròLib. 5. Moral. ca. 19. Tom. 2. rationem assignat S. Gregorius: Quia sicut Spiritus Sanctus inuisibilis est, ita omnem quem repleuerit, ad desideranda inuisibilia accendit. Et quoniam mundana Corda sola visibilia diligunt, hunc mundus non accepit, quia ad diligenda inuisibilia non assurgit. Saeculares enim mentes quantò se foris per desideria dilatant, tantò ad receptionem illius sinum mentis angustant. Relinquenda igitur prudentia Carnis, abiicienda sapientia mundi; immò totus mundus deserendus est, vt Spiritus Sancti tabernaculum effici meramur: sed & ipse Deus inuocandus est (sine cuius numine, nihil est in homine) vt Sancti Spiritus nobis ad sit gratia, quae Corda nostra sibi faciat habitacula, expulsis inde cunctis vitiis spiritalibus.

Vbi enim sunt, ô Spiritus Sancte, in homineAugust. Soliloq. cap. 28. deliciae tuae? vbi praeparasti in me dignum sanctuarium maiestatis tuae, ad quod introiens habeas delicias delectationis tuę? Mundum enim coenaculum decet te mundans virtus, quae non nise à mundis Cordibvs videri potes, multò magis nec haberi. In homine autem vbi est templum tam mundum, vt te suscipiat, qui regis mundum? Quis potest facere mundum, de immundo conceptum semine? Nónne tu qui solus es? Ab immundo enim quia mundabitur? Nam en seceumdùm legem, quam dedisti patribus nostris in igne comburenti montem, & in nube tegente aquam tenebrosam; quidquid tetigerit immundus, immundum erit. Omnes autem nos quasi pannus menstruatae, de massa corrupta & immunda venientes, maculam immunditiae nostrae, quam celare, praesertim tibi, qui omnia vides, non possumus, in frontibus portamus. Quare mundi esse non possumus, nisi tu mundaueris, qui solus es mundus. Ergo veni caelitus, veniAugust. Medit. cap. 9. Sancte Spiritus, Consolator optime, dulcis hospes Animae; iam Cordis mei penetralibus potenti illabere virtute, & tenebrosa quaeque neglecti laris latibula corusci luminis tui fulgore habitator laetifica; tuiq́ue roris abundantiâ, longo ariditatismarcentia squalore, visitando foecunda. Credo enim quòd quemcumque inhabitaueris, Patris ac pariter Filij domicilium condis. Beatus, qui te merebitur hospitem; quoniam per te, Pater en Filius apud eum facient mansionem!

Considera Tertio, Differentem admodum esse modum, quo Spiritus Sanctus fidelium Corda subintrat. In quorumdamHom. 30. in Euang. etenim Corda (vt Gregorius loquitur) venit, & mansionem non facit: quia per compunctionem quidem Dei respectum percipiunt, sed tentationis tempore hoc ipsum quod compuncti fuerant, obliuiscuntur: sisq́ue ad perpetranda peccata redeunt, ac si haec minimè planxissent. Qui ergo Deum verè diligit, qui eius mandata custodit, in eius Corde Dominus & venit, & mansionem facit: quia sic eum diuinitatis amor penetrat, vt ab hoc amore, tentationis tempore non recedat. Magnâ igitur curâ prouidendum nobis est, vt Spiritum hunc Sanctum in Corde recipiamus, & receptum sedulò retineamus: ne vllo, quod absit, peccato eum contristemus; atque ita à Cordis nostri habitaculo expellamus.

Considera Qvarto, Quae sint signa inhabitantis Spiritus Sancti. Haec au-tem optimè explicat Gregorius: Habitarein Moral. in Corpore Animam, probant vitales sensus Corporis: habitare in Anima Spiritum, probat vita spiritualis. Illud ex visu, & auditu dignoscitur; istud ex charitate, & humilitate, ceterisq́ ; virtutibus, iisq́ue maximè, quas tamquam fructus Sancti Spiritus enumerat S. Paulus, hoc modo: Charitas,Gal. 5. 22. Gaudium, Pax, Patientia, Longanimitas, Bonitas, Benignitas, Mansuetudo, Fides, Modestia, Continentia, Castitas. Commoda porrò & vtilitates inhabitantis in Cordibvs nostris Spiritus Sancti, hoc modo exponit Bernardus: Quia mandatum accepimus,Serm. de Pentec. vt declinantes à malo faciamus quod bonum est; vide quemadmodum Spiritus in vtroque adiuuat infirmitatem nostram. Ad declinandum enim à malo, tria operatur in nobis: compuntionem, supplicationem, remissionem. Initium enim reuertendi ad Deum, poenitentia est; quam sine dubio Spiritus operatur, non noster; sed Dei. Quis enim cùm ad ignem venerit algens, & fuerit calefactus, dubitauit ab igne ei venisse calorem, quem habere non poterat sine illo? Sic ergo qui priùs in iniquitate fuerat frigidus, si postmodum feruore quodam poenitentiae accendatur, alium sibi Spiritum, qui suum arguit, &diiudicat, non dubitet aduenisse. Secundò, quia non prodest poenitere de culpa, nisi supplices pro venia; hoc etiam Spiritus operatur, qui postulat pro nobis gemitibus inenarrabilibus. Tertiò, qui donat vt postulemus, idem quoque quod postulamus ipse donat: & sicut in nobis, interpellat pro nobis; ita in Patre delicta donat cum ipso Patre, Aduocatus noster ad Patrem in Cordibvs nostris, Dominus noster, in Corde Patris.

Porro ad faciendum bonum, quid in nobis Spiritus bonus operatur? Profectò monet, & mouet, & docet. Monet memoriam, rationem docet, mouet voluntatem. Memoriae suggerit bona in cogitationibus Sanctis, atque ita ignauiam nostram, torporemq́ue repellit. Proptereà quoties huiusmodi suggestionem boni senseris in Corde tuo, da honorem Deo, & age reuerentiam Spiritui Sancto, cuius vox sonat in auribus tuis. Sed cùm multi admoniti vt benè faciant, minimè sciant quid agendum sit, nisi adsit denuò gratia Spiritus Sancti; & quam inspirat cogitationem, doceat in opus proferre; vacua in nobisIacob. 4. 17. erit gratia Dei. Sed quid? scienti bonum, & non facienti, peccatum est illi gratia. Proptereà non solùm moneri, & doceri;verùm etiam moueri, & affici ad bonum necesse est, ab eo vtique Spiritu, qui adiuuatRom. 8. 26. infirmitatem nostram, & per quem in Cordibvs nostris diffunditur charitas,Rom. 5. 5. quae est bona voluntas. Orabo igitur Deum, vt Spiritum rectum innouet in visceribusPsal. 50. 12. meis, & Spiritum Sanctum suum non auferat à me: sed magis Spiritu principali confirmet me Spirituum Pater, vtGal. 5. 16. Spiritu ambulans, desideria carnis non perficiam.

OBSIGNATIO CORDIS.

Pone me, ut signaculum, super COR tuum. Cant. 8. 6.

Quod gerit inscriptum, COR Patris Epistola, verbum,

Sponsa, tibi dius, molle, sigillat amor.

33.

Lectio XIII. Cordis Obsignatio.

Pone me vt signaculum super Cor tuum. Cant. 8. 6.

Quod gerit inscriptum, Cor, Patris, Epistola, Verbum,

Sponsa tibi dius, molle sigillat amor.

ATtende, Dilecta Deo Anima, ipsum Sponsum tuum amandi Sponsum tuum amandi praeceptum tibi tradere, atque à te exposcere, vt iugiter eius recorderis, nec vmquam eius memoriam deponas. Praeceptum illud in amoris Cantico his verbis expressit: Pone me vt signaculumCant. 8. 6. super Cor tuum. Quae multiplici sensuum varietate foecunda, vberem meditationis & instructionis materiam tibi suggerunt.

Primo enim Considera, Signaculum hoc, siue sigillum, accipi pro instrumento, quo vtimur ad absignandum, quod Annulus Signatorius apud antiquosvocatur. Solebant autem in annulis exprimere effigies eorum, quos charissimos habebant, eosq́; in digito manus sinistrae, qui minimo proximus est, gestabant: in hoc enim digito neruulus quidam, qui à Corde procedit, Cor quasi coronâ honestatur, simulq́ue id significatur, eum nobis maximè Cordi esse, cuius imagine pala annuli insignita est; hoc sensu loquitur Dominus, cùm Zorobabel sibi charum fore significans,Aggaei. 2. 22. ait: Assumam te Zorobabel serue meus, & ponam te quasi signaculum, quia te elegi. EtIerem. 22. 24. apud Ieremiam idem Dominus: Viuo ego, inquit, si fuerit Iechonias annulus in manuGisler. in Cant. c. 8 dextera mea, inde euellam eum. Iuxta hunc igitur sensum, quod Dilectus tuus à te requirit, ô Anima, hoc est, ita me charum & dilectum habeas, quemadmodum hominibus chara sunt propria signacula; & sic me in tuo gestes Corde, vt in digito deferri solet annulus signatorius, quem nullus inde eripiat.

Consider Secvndo, Annulis hisce obsignari solere litteras, vnde in Schriptura3. Reg. 21. 8. saepiùs legimus, nomine Achab, vel Assueri missas litteras, eiusdem Regis annuloEsther. 3. 13. obsignatas: vt secretum ac ratum id haberetur, quod in illis continebatur. Proinde hoc sensu Sponsus requirit, vt Animasit quasi viua Epistola, in qua Verbum Patris digito Dei, qui est Spiritus Sanctus, exaratum sit; vtq́ue eadem Epistola Sponsi figillo obsignetur: nimirùm vt Cordi, tamquam emollitae cerae, ipsa Dilecti effigies imprimatur, atque ita agnoscatur à quo litterae istae scriptae sint.

Annvlo quoque obsignantur, quae diligenter custodiri volumus; sic Scriptura ait: Regem Darium misso Daniële in lacumDan. 6. 16. leonum, posuisse lapidem super os laci, quem obsignauit annulo suo, & annulo Optimatum suorum, ne quid fieret contra Daniëlem. Et Clemens Alexandrinus inLib. 3. Paedag. 9. cap. 2. hunc vsum scribit à viris Annulum aureum dari solere Sponsis, non quidem ad ornatum, sed vt ea obsignent, quae domi digna sunt quae custodiantur, proptereà quòd seruandae domus ad eas cura pertineat. Exigit ergo Sponsus hisce verbis Cordis custodiam. Cor enim receptaculum est caelestium thesaurorum, in quo gratia, charitas, sapientia, & ipse Spiritus Sanctus diffunditur, ac habitat. Cùm autem Corde nihil sit instabilius, maximâ indiget custodiâ; ac proptereà Sponsus ait: Pone me vtCant. 8. 6. signaculum super Cor tuum, vt ego ipse custodiam illud, & cuncta quae in illo habes; ne hostes audeant illud contingere,quod tanto vident munitum figillo. IdcircòLib. 1. 2. (inquit D. Gregorius) signaculum rebusMor. c. 4. ponitur, ne quâ diripientium praesumptione temerentur. Sponsi ergo in Corde signaculum ponitur, quando fidei eius mysterium in custodiam nostrae cogitationis imprimitur; vt ille infidelis seruus, nimirùm noster Aduersarius, cùm signata Corda fide considerat, tentando in ea irrumpere non praesumat.

Considera Tertio, Morem esse quarumdam gentium, eorum quos diligunt notas, & signa quaedam sibi imprimere, vel super Cor, vel super brachia: vt eos licet absentes, quoquo modo habeant praesentes, nullaq́ue illos es ipsorum Corde deleat obliuio. Ita Sponsus nobis portandus in Corde est, & quasi caelo insculpendus; vt cum Paulo dicere possimus:Galat. 6. 17. Ego enim Stigmata Iesu in Corpore meo porto; id est, mancipium Christi sum,Lud. de pont. in Cant. miles, & vehemens illius amator sum: & ideò eius Stigmata inusta, vel insculpta in Corpore meo gero, vt omnes sciant interiùs, & exteriùs; Corde, & opere, non meum iam esse, sed Christi; & illum viuere in me vt Crucifixum, quiaGal. 2. 19 Christo confixus sum Cruci, & semper2. Cor. 4. 10. mortificationem Christi Iesu in Corporemeo porto, vt vita illius manifestetur in meipso. Quemadmodum igitur AntichristiApoc. 13. 16. serui habituri dicuntur characterem bestiae in dextera manu, aut in frontibus suis: ita Animae Christo desponsatae, signumApoc. 7. 3. Dei viui non tantùm in frontibus, non tantùm in manibus, aut aliis Corporis membris, sed intimo Corde gestare debent infixum; vt sicut portauimus imaginem1. Cor. 15. 47. terreni hominis, ita portemus & caelestis. Optimè in hunc sensum dixit Ambrosius: Signaculum Christus in fronte est, signaculumLib. de Isa. c. 8. Tom. 1. Cant. 6. in Corde. In fronte, vt semper confiteamur; in Corde, vt semper diligamus; signaculum in brachio, vt semper operemur. Luceat ergo imago eius in confessione nostra, luceat in dilectione, luceat in operibus & factis, vt si fieri potest, tota eius species exprimatur in nobis.

Considera Qvarto, Oportere Cor nostrum esse velut numisma summi Regis, gerens impressam illius imaginem. Vult saluator noster (ait Theodoretus) vt eum pro signaculo in contemplationibus, & in actionibus nostris habeamus, & notam ipsius tum dictis, tum factis imprimamus. Sic enim erunt numismata regia, non adulterina, sed regiam imaginem praeferentia. Quemadmodum ergo num-mi, valorem suum habent à Regis effigie: ita opera & cogitationes, quae ex Corde prodeunt, meritum omne à Christo habent; & in quantum Cor est conforme Cordi eius, cuius imaginem gerit; in tantum erit Deo acceptum. Agnosce quoque, Anima,Ps. 4. 7. te Dei denarium esse, signatum lumine vultus eius; atque ideò te non tuiipsius esse, sed illius cuius imaginem & superscriptionem geris. Dominus enim, viso CaesarisMatth. 22. 21. nummo, dicens: Reddite ergo quae sunt Caesaris Caesari, & quae sunt Dei Deo, tantum dicere voluit, vt AugustinusIn Ps. 4. exponit: Quemadmodum Caesar à vobit exigit impressionem imaginis suae, sic & Deus: vt quemadmodum illi redditur nummus, sic Deo Anima lumineLib. 1. de viginib. Tom. 4. vultus eius illustrata, atque signata. Non immeritò nos monet Ambrosius, vt imaginem hanc nitidam & splendentem conseruareEphes. 4. 30. studeamus: Apostolus, inquit, in Spiritu nos dicit esse signatos: quoniam Patris imaginem habemus in Filio, sigillum Filij habemus in Spiritu. Hac Trinitate signati, caueamus diligentiùs, ne quod accepimus pignus in Cordibvs nostris, aut morum leuitas, aut vllius adulterij fraus resignet. Sed quia, nisi Dominus custodierit Cor, in vanum laborant qui custodiuntillud: rogandus est Deus Cordis, vt illius splendorem conseruare dignetur. Ilumina Domine vultum tuum super nos. Impressisti nobis vultum tuum, fecisti nosAug. in Psal. 66. ad imaginem & similitudinem tuam, fecisti nos nummum tuum, sed non debet imago tua in tenebris remanere. Mitte radium sapientiae tuae, repellat tenebras nostras, & fulgeat in nobis imago tua.

Considera Qvinto, Praxim & fructum huius exercitij. Praxis enim eius consistit in continuâ memoriâ praesentiae Dei in Corde nostro existentis, & velut Templum suum inhabitantis. Templum enim Dei Sanctum est, inquit1. Cor. 3. 17. Apostolus, quod estis vos. Commendat hoc exercitium S. Basilius: Agendum assiduè,In Reg. fuse disp. vt ex perpetuâ ac purissimâ recordatione, impressam in Corde nostro de Deo cogitationem, veluti in delebile aliquod signum circumferamus. Idemq́ue rursus:Epist. 1. Est verò Dei inhabitatio, insidentem intùs Deum memoriâ complecti; hacq́ue nos ratione Templùm Dei efficimur, quando nec terrenis curis perpetuus tenor memoriae interpellatur, nec improuisis perturbationibus intellectus tumultuatur: sed haec omnia effugiens vir amore Dei praeditus, ad Deum ipse secedit. Sed de hocexercitio alij fusiùs. Fructus autem vt multiplex est, ita cum primis eminet gaudium in Spiritu Sancto, quo abundè perfunduntur illi, qui Dei memoriam Cordi suo altissimè imprimunt. Expertus id testaturPs. 76. 4. Regius Propheta, dicens: Memor fui Dei,2. Mach. 15. 26. & delectatus sum. Et Iudas Machabaeus, & qui cum eo erant, manu quidem pugnantes, sed Dominum Codibvs orantes, scribuntur prostrasse non minus triginta quinque millia, praesentiâ Dei magnificè delectati. Gaudebant hi, & exultabant infestissimorum hostium agmine circumdati, ob solam praesentis Dei memoriam. Nam

Ex Iubilo S. Bern.Iesu dulcis memoria

Dat vera Cordis gaudia;

Sed super mel, & omnia,

Eius dulcis praesentia.

Nil canitur suauius,

Auditur nil iucundius,

Nil cogitatur dulcius,

Quàm Iesus Dei Filius.

Etenim est ipse benignissimus Dominus

Iesus decus Angelicum,

In aure dulce canticum,

In ore mel mirificum,

In Corde nectar caelicum.

Exempla quaedam huc spectantia.

VIsum est hanc Meditationem exemplis quibusdam illustrare, quibus admirando modo diuina bonitas, ostendit, quàm gratum sibi sit, per piam memoriam in humano Corde commorari. PrimumB. Thom in opusc. de expos. orat. Domin. secutus Adonem Treuir. in Martyrol autem sit, quod Angelicus Doctor in hunc modum enarrat: Beatus Ignatius in tantum nomen Christi dilexit, vt cùm Traianus requireret ab eo, vt nomen Christi negaret, respondit: Quòd de ore eius remoueri non posset; & cùm ille minaretur, ipsi caput abscindere, & Christum de eius ore remouere, dixit: Etsi de ore abstul eris, numquam tamen de Corde abripere poteris. Hoc enim nomen Cordi inscriptum habeo, & ideò ab eius inuocatione cessare non valeo. Quod audiens Traianus, & probare cupiens, serui Dei abscisso capite, Cor eius extrahi iussit, & inuentum est habens nomen Christi in se scriptum litterisaureis. Posuerat enim super Cor suum hoc nomen quasi signaculum.

Affine huic est, quod de Beata MargaritaGranat. Conc. 3. de Nat. Dom. n. 3 de Castello Ludouicus Granatensis refert: Cùm enim frequentissimè in Na-tiuitatis Domini nostri mysterij contemplatione versaretur, maximisq́ue in eo deliciis frueretur, ac post mortem intestina ab eius Corpore extraherentur, vbi Cor eius ab eâ, quâ pendebat intestinorum parte, abscissum fuit, vnio quidam insigni magnitudine & pulchritudine, non sine ingenti miraculo inde erupit: in qua, velut in tabula quadam, Dominicae Natiuitatis imago sculpta erat, eademq́ue Virgo genibus flexis ibidem ante Dominicum Praesepe collocata. Qui quidem vnio ad hunc vsque diem in Sacrario domus Beati Dominici (cuius illa tertium Ordinem professaLib. 15. de sign. erat) seruatur. Aliud exemplum Thomas Bozius recenset, & asserit se vidisseEccl. c. 3. Tom. 2. Corpus Clarae Virginis de monte Falco, & Cor eius, in quo insculptus est Christus Cruci affixus, ex eadem carne flagra, quibus est caesus; columnam cui alligatus, omnia denique simulachra, quibus eius perpessiones referuntur.

Lib. 1. Apum cap. 15. part. 8. Cantipratanvs aliud nobis suppeditat, & ait: De quodam Martyre, prope nostra tempora, veridicâ relatione suscepi: cùm captus quidam gentili tyranno seruiret, & ille eum honestissimè tractaret, Martyr autem gemebundus incederet, miratus Tyrannus causam tristitiae, quaerit,& quare cum seruis aliis non gauderet? cui Martyr: Cum aliis, inquit, gaudeo; sed semper tristis incedo, quia mortis Dei mei memor, continuè in Corde meo Passionis eius stigmata porto. Haec mox vt Tyrannus audiuit, grauitur indignatus; Et ego, inquit, experiar quae dixisti. Nec mora, exemptore vocato, iubet aperto pectore Martyris, Cor eius euelli, & per medium cultro secari. Vbi statim, mirante Tyranno cum suis, res miranda conspicitur; quia pro sigillo, pars vna Cordis Crucifixi Christi imaginem continens, reperitur. Quo viso, Tyrannus mox credidit, & cum omnibus suis sacrum Baptisma suscepit.

Cvidam personae Deus reuelare dignatusInsinuat. diuin. piet. l. 1. cap. 4. est, quanto amore S. Gertrudem Islebiensem Ordinis S. P. N. Benedicti prosequeretur: ei enim inter cetera dixit: Nusquam optatiori, congruentiorive modo me inuenire potes, quàm aut in Sacramento Altaris; aut in huius meae Dilectae Corde, ac Anima. Paria de eiusdem sorore S. Mechtilde referuntur, quae ChristumMechtil. lib. 1. de grat. spir. cap. 41. Dominum in Corde suo, velut in vineâ quadam pulcherimmâ deambulantem vidit.

CORDIS VVLNERATIO.

Tetendit arcum suum, et posuit me quasi signum ad sagittam. Thren. 3. 12.

Mille COR hoc validis, mea lux, transfige sagittis,

Pharmaca sunt tua quę vulnera dextra facit.

34.

Lectio XIV. Cordis Vulneratio.

Tetendit arcum suum, & posuit me quasi signum ad sagittam.

Thren 3. 12.

Mille Cor hoc validis, mea lux, transfige sagittis,

Pharmaca sunt, tua quae, vulnera, dextra facit.

SPeciosvs ille formâPs. 44. 3. prae filiis hominum, in cuius1. Pet. 1. 12. vultum etiam desiderant Angeli prospicere, Cordis nostri regnum sibi vendicare delectatur; dum amore nos possidere, vnus nobiscum fieri, & verus Emmanuël, id est, nobiscum Deus esse concupiscit At quibus armis hoc regnum sibi obtinet? iis procul dubiò, de quibus Dauid ad eum ait: Specie tuâ & pulchritudine tuâ intende,Ps. 44. 5. prosperè procede, & regna. ad si diceret: Insignis illa species & pulchritudo, instrumenta sunt, quibus pacificus Rex intendit, siue pergit in victoriâ, prosperè procedit,regio & triumphali more equum vel quadrigam ascendit; & gloriosissimè regnat.Coloss. 1. 15. Ipse enim est imago Dei inuisibilis, Primogenitus omnis creaturae, in omnibus primatum tenens; quia in ipso complacuit omnem pulchritudinem inhabitare. Quare non immeritò bis speciosus à Dilectâ Sullamite praedicatur, dum ait: Eccu tuCant. 1. 15. pulcher es, Dilecte mi, & decorus. Diuina ergo illa pulchritudo est, quae Corda nostra domat, sibiq́ue subiicit, vt in iis regnare delitiosissimè possit. Quod pulcherrimèIn Reg. fus. disp. quaest. 2. declarat Magnus Basilius: Cùm praeceptum nobis sit, vt charitatem in Deum habeamus, in ipso confestim ortus nostri initio vim quamdam nanciscimur, per quam nostrapte sponte ad ipsum diligendum impellamur; nam rerum pulchrarum naturâ appetentes sumus. Verùm, quid est, quaeso, pulchritudine diuinâ admirabilius? quae notio Dei maiestate excogitari gratiosior potest? quod eiusmodi desiderium, quis secum comminisci queat, cuiusmodi est illud, quod Animae vitiis omnibus perpurgatae diuinitus ingeneratur adeò vehemens, adeove intolerandum?Cant. 2. 5. quae verè, sincereq́; dicere illud possit: Ego amore langueo. Et: Vulnerata charitate ego sum. Inexplicabiles prorsus, nec vlli prodignitate enarrabiles, quae è fulgurantissimo fonte illo diuinae pulchritudinis intermicant, ac prosiliunt fulgetrae. Ex hac pulchritudine, velut è pharetrâ quadam, sagittae illae procedunt, de quibus Dauid: SagittaePs. 44. 7. tuae acutae, in Corda inimicorum Regis. Exiuit enim Rex noster cum arcu & corona, vt populos sibi subiiceret & vinceret, sed vicit sagittis, quas infixit in Corda inimicorum Regis. Quos enim inimicos inuenit, iaculis transfixit amoris, & amicos sibi fecit. Haec sunt vulnera diligentisProu. 27. 6. quae, Salomone teste, meliora sunt, quàm oscula odientis.

Considera Secvndo, Sagittam hîc & sagittarium eumdem esse: sagitta enim charitas est, sagittarius Deus: DeusIoan. 4. 16. autem est charitas. Quisquis diligit Deum, sagitta haec in Corde eius haeret, & sagittarius sagittam sequitur, & ambo manent cum amante. Qui enim manet in charitate,Ibid. in Deo manet, & Deus in eo. Sed audi Nyssenum eleganti oratione hoc explicantem:Nyssen. orat. 4. in Cant. Sagittarius, ait, eiaculatus hoc telum, est ipsa dilectio; & Deum esse dilectionem, factis è Litteris didicimus, qui quidem telum electum, Deum illum vnigenam ad eos mittit qui seruantur, Spiritu vitae triplicem cuspidis aciem inun-gens, vt eum in quem immissa fuerit, vnà cum telo & ipso sagittario in vnum colligat. Itaque videt iam Anima, per diuinos gradus in sublime deducta, dulcedinem dilectionis, tamquam telum in sese, quo vulnerata est. O praeclarum vulnus! ô dulcem plagam, per quam vita ad interiora penetrat, quasi quoddam ostium & ianuamHom. 2. in Cant. sibi aperiens ipsâ diuisione! Quàm pulchrum est, inquit Origenes, quàm decorum, vulnus è charitate accipere! Alius iaculum carnei amoris accepit, alius terreno cupidine vulneratus est; tu nuda membra tua, & praebe te iaculo formoso; siquidem Deus sagittarius est. Audi Scripturam de hoc eodem iaculo, immò vt ampliùs admireris, audi ipsum iaculum quid loquatur: Posuit me in sagittam electam,Isa. 49. 2 & in pharetra sua seruauit me, & dixit mihi: Magnum est tibi hoc vocari puerum meum. Intellige sagittam, quid dicat, & quomodo à Deo sit electa. Quàm beatum est, hoc iaculo vulnerari!

Considera Tertio, Quàm necessarium sit, vt Cor nostrum hâc sagittâ4. Reg. 13. 17. transfigatur. Haec est enim sagitta salutis Domini. Haec sagitta, cùm adducat ipsum sagittarium Iesum, veram quoque adfertIn Ps. 37. salutem. Hoc vulnus, inquit Augustinus,ad veram salutem rapit; & qui hoc vulnere non fuerit vulneratus, ad veram sanitatem non poterit peruenire. Magis verò id explicat Gregorius, dum ait: CordaLib. 6. Moral. cap. 14. nostra malè sana sunt, cùm nullo Dei amore sauciantur, cùm peregrinationis suae aerumnam non sentiunt, cùm erga infirmitatem proximi nec minimo affectu languescunt. Sed vulnerantur, vt sanentur; quia amoris sui spiculis mentes Deus insensibiles percutit, moxq́ue eas sensibiles per ardorem charitatis reddit. Vnde & Sponsa dicit: Vulnerata charitate egoCant. 2. 5. sum. Malè enim sana Anima, atque in huius exilij statu caecâ securitate prostrata, nec videbat Deum, nec videre requirebat: percussa autem charitatis eius spiculis, vulneratur in intimis affectu pietatis, ardet desiderio contemplationis, & miro modo viuisicatur ex vulnere, quae priùs mortua iacebat in salute. Transfige ergo, ô Diuine sagittarie, tam salutaribus, tamq́ue efficacibus sagittis Cor meum, vt tui amore & desiderio langueat.

Considera Qvarto, Effectus piae huius sagittationes. Vit enim penetrante sagittâ Cor nostrum, cum sanguine simul exit & vita: ita intrante charitate & sagitta amoris Dei, exit à nobis amor pro-prius. Testatur id saucia Sponsa, dum nonCant. 2. 5. semel ait: Amore langueo. ac si diceret: Sagitta illa electa, quâ me Dilectus meus vulnerauit, ignita est, ęstum inducit, & languorem: languorem salubrem, languorem vitalem, quo quis sibi moritur vt ChristoApud Delrio in cap. 2. Cant. viuat. Nam (vt benè Guilielmus Abbas) languor iste intelligitur etiam defectus suimet ad se. Quantum quis proficit in amore Dei, & quantò quis propiùs accedit ad Deum; tantò plus deficit in amore sui, & tantò longiùs à se diuellitur: ideò quò quis in Deo valdior, in se est languidior; quò quis plus amat Deum, hoc seipsum magis contemnit. Alios porrò effectus exponensHom. 15. super Ezechiel. Gregorius, ait: Mens quae iam talis est, nullam praesentis saeculi consolationem recipit; sed ad illam quam diligit, medullitùs suspirat, feruet, anhelat, anxiatur: vilis ei sit ipsa salus sui Corporis, quia, transfixa est vulnere amoris. Mala autem est salus Cordis, quae dolorem huius vulneris nescit. Cùm verò anhelare iam in caelesti desiderio, & sentire vulnus amoris coeperit, sit Anima salubrior ex vulnere, quae priùs aegrotabat ex salute.

Considera Qvinto, Salutares hos effectus in Sanctis apparere, quorum pectora Dei amor penetrauit, de qui-bus Basilius: Si quando Sanctorum virorumQuaest. 2. in Reg. fus. disp. quempiam Dei pulchritudo circumfulsit, intolerabilem illorum in Animis defixum desiderij aculeum reliquit: quippe qui, cùm vehementer eos vitae huius toederet, in voces illas erumpere soliti essent: Hei mihi, quia incolatus meus prolongatusPs. 119. 5 est! Et: Quando veniam & apparebo antePs. 41. 3. faciem Dei? Et: Dissolui, & esse cum ChristoPh. 1. 23. melius est. Et: Sitiuit Anima mea adPs. 41. 3. Deum fortem viuum. Et: Nunc dimittisLuc. 2. 29. seruum tuum Domine. Vehementer enim vitam hanc, veluti tetrum quemdam carcerem abhorrebant; vsque adeò difficiles ad cohibendum Animis erant ij, quorum mentes Dei amor perstrinxerat. Ecoe hae suntPs. 119. 4. sagittae potentis acutae. His sagittis, ait Hieronymus,Ep. 140. ad Princ. & Cleophas in itinere, cum altero vulneratus aiebat: Nónne Cor nostrumLuc. 24. 32. ardens erat in nobis? & in alio loco legimus: Sicut sagittae in manu potentis, ita filijPs. 126. 4. excussorum. His sagittis totus mundus vulneratus & captus est. His sagittis vulnerata Magdalena ad Christum in domoLuc. 7. 37. Pharisaei accumbentem cucurrit, vt peccatorum veniam obtineret. Quàm verò charitate vulnerata esset, exteriora eius quae faciebat opera, facilè declarabant, de quibus canit Ecclesia:

Breuiar. Rom.Amore currit saucia

Pedes beatos vngere,

Lauare fletu, tergere

Comis, & ore lambere.

Nec spe suâ frustrata est; quae enim venerat aegra, reuersa est sana. Tactus & hisce iaculisLib. 8. Confess. cap. 8. fuit B. Augustinus, cùm de se aiebat: Insaniebam salubriter, & moriebar vitaliter; gnarus quid mali essem, & ignarus quid boni post paululum futurus essem. Fremebam ego Spiritu, indignans turbulentissimâ indignatione; quòd non irem in placitum & pactum tecum Deus meus, eò quòLib. 9. Confess. cap. 2. eundum esse omnia ossa clamabant. Sagittaueras tu Cor nostrum charitate tuâ; & gestabamus verba tua transfixa visceribus: & exempla seruorum tuorum, quos de nigris lucidos, & de mortuis viuos feceras. Congesta in sinum cogitationis nostrae vrebant, & absumebant grauem torporem, ne in ima vergeremur, & accendebant nos validè. Sed stupendum prorsus est, quod hoc in genere SanctissimaeRibera l. 1. c. 11. cius vitae. Virgini Theresae accidit: Astantem quippe ad latus sinistrum sibi vidit Angelum, formâ corporeâ indutum, quem de Seraphinorum numero fuisse ex miro oris splendore Sancta Mater credidit. Hic aureum manu iaculum oblongum,& loco cuspidis flammulâ obarmatum vibrabat, quod ipse Cordi illius, vt videbatur, infixum cùm educeret, ipsa simul euelli praecordia credebat, & ingenti diuini amoris aestu Cor penitus flammescere. Sed & longè antè S. GertrudisLib. 2. Insinuat. diuin. piet. c. 5. idem charitatis beneficium à diuino amore consecuta est; vt enim ipsa refert, personam quamdam obligauerat, vt singulis diebus ante Imaginem Crucifixi haec verba diceret: Per tuum transuulneratum Cor, transfige amantissime Domine, Cor eius iaculis amoris tui; in tantum, vt nihil terreni continere possit; sed à sola efficacia tuae diuinitatis contineatur. Cuius precibus confidebat se assecutam, quod posteà ei euenit. Die enim Dominicâ sensit se appropinquasse diuino Cordi Christi Domini, idq́ue tam per interioris gratiae infusionem, quàm per euidentis signi in Imagine Crucifixi demonstrationem. Videbatur enim ei de vulnere dextri lateris Crucifixi prodire tamquam radius Solis, in modum sagittae acutus, qui affectum eius blandè allexit. Sed non ita satisfactum fuit desiderio amantis Sponsae, donec alio quodam die Christus Dominus ei adfuit, velut ex improuiso infigens vulnus Cordi eius, cumhis verbis: Hîc confluat tumor omniumLib. 5. Insinuat diuin. piet. cap. 27. affectionum tuarum. Alio quodam tempore dum quidam Frater in Capella praedicans inter cetera dixit: Amor est aurea sagitta, quâ si quid sagittauerit homo, hoc sibi quodammodo vendicat: ergo stultus est, qui amorem suum terrenis occupat, caelestia negligendo. Ad haec verba eadem Sancta Gertrudis inardescens, dixit ad Dominum: O vtinam ego haberem hanc sagittam! quia absque dilatione te vnicum Dilectum Animae meae transfigere vellem, vt te semper retinerem. Quod cùm diceret, vidit Dominum versus eam tenentem auream sagittam, & sic respondentem: Tu proponis me vulnerare, si auream sagittam haberes; ergo, cùm ego hanc habeam, volo te transfigere in tantum, quòd numquam ampliùs ad priorem redibis sanitatem. Iam dicta ergo sagitta videbatur tripliciter reflexa, scilicet in prima parte, in media, & prope finem. Per quod dabatur intelligi triplex vis amoris, quam in Anima effecit eam vulnerando. Prima enim reflexio, cùm pertransierit Animam, eo modo ipsam vulnerat, vt more languentis, omnia transitoria penitus sibi reddat insipida; in tantùm, vt de cetero in nullo talium valeat delectari, aut consolari. Se-cunda autem pertransiens, facit Animam more febricitantis (qui ex acerbitate doloris cum maxima impatientia experit medicinam) supra modum impatienti desiderio aestuare, ad haerendum Deo: cùm omninò sibi impossibile videatur, citra ipsum aliquo modo posse respirare. Tertia deinde pertransiens, Animam ad tam inaestimabilia perducit, quòd nulla alia similitudo dici potest, quàm quòd Animam quasi à Corpore separando, nectareis torrentibus diuinitatis facit iucundè ingurgitare.

Eivsdem gratiae quoque consors fuit germana S. Gertrudis soror Mechtildis,Lib. 2. grat. Spirit. cap. 20. quae è medio Crucis auream sagittam probè acutam exilientem vidit, quae amantissimè Cor eius transfixit. In ipsa verò Cordis sui vulneratione, Dilectum Animae suae haec dicentem audiuit: Dilecta mea, tota huius mundi substantia impar est, vt oblectare possit vnicam Animam, cuius suprema gloria & salus in eo consistit, vt poenas, & tribulationes sustineat. Quis mihi det, Domine Deus, vt cum his Sanctis tuis salubriter vulnerari merear! Saucia, quaeso Domine, interiorisAut. in Meditat. cap. 9. hominis arcana tui amoris iaculo; & tepentis iecoris medullas sagittis salutaribus penetrando succende, atque amore tuo intima mentis & Corporis vniuersa depasce. Pone me vt signum ad sagittam,Thren. 3. 12. & percute obsecro durissimam petram Cordis mei, piâ & validâ cuspide dilectionis tuae: & altiùs ad ima potenti virtute penetra, vt lugeam, & langueam desiderio amoris & pulchritudinis tuae; quam ostendes mihi cùm apparuerit gloria tua.

CORDIS INFLAMMATIO.

Concaluit COR meum intra me, et in meditatione meâ exardescet ignis. Psal. 38. 4.

Perge Amor et succende mei penetralia CORDIS;

Viuat vt in patrio, ceu Salamandra, rogo.

35.

Lectio XV. Cordis Inflammatio.

Concaluit Cor meum intra me, & in meditatione mea exardescet ignis.

Psal. 38. 4.

Perge Amor, & succende mei penetralia Cordis;

Viuat vt in patrio, ceu Salamandra, rogo.

COnsidera Primo, Cordis nostri amator Deus noster, ignis deuorans atqueDeut. 9. 3. consumens est: deuorat enim peccata, & consumit veterem vitam, innouatq́; totum hominem. Quare etiam flagrantia, ardentia, atq; ignita Corda desiderat; vt his se coniungat, ac vniat. Vniri enim non possunt nisi ea, quę aliquo modo sunt similia. Cùm autem humana Corda multo gelu constricta, & prorsus algida essent, adeoq́; à Deo maximè distarent, missus est Vnigenitus Dei Patris, vt Corda hominum praepararet, quò Auctori suo coniungi possent. Testatur id ipse Christus,Luc. 12. 49. cùm ait: Ignem veni mittere in terram,& quid volo nisi vt accendatur? Haec terra, Cor nostrum est: quemadmodum enim frigidum, & infimum terrae elementum, in media est mundi sede conglobatum; sic Cor humanum in medio Corporis est constitutum, terram amans, & terrena sapiens.Hom. 30 in Euang. Terra, ait Gregorius, vocata sunt Corda terrena, quae dum semper in se infimas cogitationes congerunt, à malignis spiritibus conculcantur. Sed ignem Dominus in terram mittit, cùm afflatu Sancti Spiritus Corda carnalium incendit. Et terra ardet, cùm Cor carnale, in suis prauis voluptatibus frigidum, relinquit concupiscentias praesentis saeculi, & incenditur ad amorem Dei. DeIn Psal. 118. hoc igne praeclarè Ambrosius: Dominus ignem Nouo sparsit Testamento, qui secretos mentium diuinae ardore cognitionis inflammaret affectus; qui vaporem fidei, & deuotions adoleret; qui cupiditatem virtutis accenderet. Hoc igne calefactusThren. 1. 13. dicit Ieremias: Et erat ignis flammigerans in ossibus meis. Hoc sermonum igne caelstium vaporati Cleophas, & ille alius qui simul cum Domino ab Ierusalem vsque adLuc. 24. 32. castellum confecerant iter, dicebant: Nónne Cor nostrum ardens erat in nobis, cùm aperiret nobis Scripturas? Vis etiam accendi diuino hoc igne? inuoca eum qui solusdare potest, & cum Ecclesiâ supplici voce clama: Veni Sancte Spiritus, reple tuorumMissal. Rom. Corda fidelium, & tui amoris in eis ignem accende.

Considera Secvndo, Nefas olim fuisse summo Sacerdoti Aaron, ingredi in Sancta Sanctorum, nisi priùs assumpto thuribulo, quod de prunis Altaris implesset, compositum thymiama in incensum obtulisset. Quid autem hoc significat, nisi quòd Corda nostra, tamquam aurea quaedam thuribula, igne Spiritus Sancti replenda sunt, cui thymiama variarum virtutum, & suffitus Orationem imponantur, atque ita ad caelestium promissorum beatitudinem desideria nostra extendantur? Quantum verò scelus sit, thuribulum Cordis nostri alieno igne implere, stupendo exemplo Nadab & Abiu filijLeuit. 10 1. Aaron demonstrarunt. Qui alienum ignem thuribulis suis imponentes, vt eum coram Domino offerrent, egressus ignis à Domino deuorauit eos, & mortui sunt. Ignis hic alienus, est quaeuis cupiditas, quaeRaduplph. in Leuit. igni sacro, id est, charitati est contraria. Charitas enim est ignis è caelo missus, & Animae à Deo inditus; ignis verò alienus est, cùm Anima ardet irâ, auaritiâ, luxuriâ, inquit Radulphus. Haec enim non Deus,sed caro, vel daemon Animae suggerit & indit.Serm. 2. in Purif. B. Mariae. Habet enim, vt Bernardus loquitur, etiam Adversarius noster (vtpote peruersus diuinorum operum aemulator) habet, inquam, ignem suum & ipse; ignem concupiscentiae carnalis; ignem inuidiae & ambitionis; quem Saluator in nobis non accendere, sed extinguere venit. Denique si quis alienum hunc ignem in diuino offerre praesumpserit sacrificio, etiamsi Patrem habeat Aaron, morietur in iniquitate suâ. Auertat benignissimus Deus, ne alienus hic ignis in nobis succendatur, sed potiùs ignem sui amoris accendat Deus in Cordibvs nostris. Dulcis Christe, bone Iesu, charitas, Deus meus, accende me totum igne tuo, amore tui, suauitate & dulcedine tuâ, iucunditate & exultatione tua, voluptate & concupiscentia tuâ; vt totus dulcedine amoris tui plenus, totus flammâ charitatis tuae succensus, diligam te Deum meum ex toto Corde meo, totisq́ue medullis praecordiorum meorum, habens te in Corde, in ore, & prae oculis meis semper, & vbique: ita vt nullus pateat in me locus adulterinis amoribus.

Considera Tertio, PraecepisseLeuit. 6. 12. olim Deum, vt ignis in Altari suo semper arderet, quem nutriret Sacerdos, subii-ciens ligna manè per singulos dies. Praeceptum hoc accommodatissimè ad nostrum propositum ita explicat S. Gregorius:Lib. 27. Moral. cap. 7. Altare Dei, inquit, Cor nostrum est; in quo iubetur ignis semper ardere: quia necesse est, ex illo ad Dominum charitatis flammam indesinenter accendere. Sacerdos ligna subiiciens, est fidelis quisque, qui, ne in eo charitatis flamma deficiat, debet in excitationem amoris exempla Patrum, vel praecepta Dominica ministrare. Debetq́ue hoc fieri manè, quia manè prima dici pars est: postpositis cogitationibus vitae praesentis, hoc priori loco quisque fidelium charitatis in flammet. De hoc igne ibidem Dominus ait: Ignis iste perpetuus erit, qui numquam deficiet in Altari. Numquam enim charitas à Corde nostro abesse debet, quae, nisi ipsi nos extinguamus, durabit in omnem omninò aeternitatem; siue enim Prophetiae1. Cor. 13. 8. euacuabuntur, siue linguae cessabunt, siue scientia destruetur, charitas numquam excidit. Caue igitur, Anima mea, perpetuum hunc ignem extinguere; ne in perpetuas detrudaris tenebras. Ignis autemVbi supr. iste, vt idem Gregorius ait, in Corde nostro citiùs extinguitur, nisi adhibitisexemplis Patrum, & Dominicis testimoniis reparetur. Amplectere igitur, Anima mea, Sacerdotale hoc ministerium; & per singulos dies manè per aliquod tempus ignem hunc nutrias, & nunc ligna Dominicae Crucis, nunc diuinorum beneficiorum materiam Altari subiicias; vt in eo diuini amoris flamma exardescat: nam virIn Leuit. perfectus, vt Radulphus ait, totâ nocte huius saeculi, & praesentis vitae, ignis sui, id est, charitatis & feruoris flamman illustrem seruare debet: vt vero manè (aeternae gloriae) illucescente, sub Dei praesentiâAug. in Medit. cap. 36. in aeternum fulgeat. Succende ergo, Domine, Cor meum, succende mentem meam igne illo tuo, quem misisti in terram, & voluisti vehementer accendi, vt Sacrificium Spiritus contribulati, & Cordis contriti obortis lacrymis quotidieIbid. cap. 35. offeram tibi. Dulcis Christe, bone Iesu, reple semper Cor meum inextinguibili dilectione tui, continuâ recordatione, adeò vt sicut flamma vrens, totus ardeam in tui amoris dulcedine; quem & aquae multae in me numquam possint extinguere.

Considera Qvarto, Varias ignis proprietates, ex quibus facilè cognosces, num in thuribulo & Altari Cordis tui,diuini amoris ignis impositus sit. Plurimas enumerat S. Dionysius Areopagita,Lib. de caelesti Hierarc. cap. 15. ex quibus paucas hîc adferemus. Primò enim cùm lucidissimus sit, ipse tamen non admotâ materiâ, in qua suam vim, suumq́ue ostendat officium, in seipso occultus atque incognitus manet: ita ignis diuini amoris, non nisi in benè compositâ Animâ relucet, non nisi in moribus caelestis conuersationis apparet, vt videant homines & glorificent Patrem, qui in caelis est, tantiMatt. 5. 6. ignis Auctorem. Secundò, ignis omnia superat, & ea quibus insederit, in suum traducit officium. Corda etiam charitas accendit, eaq́ue lucida atque ardentia efficit. Considera ferrum, quid illo durius? quid frigidius? & tamen si ignem concipiat, non tantùm in se mollescit, & ardet: verumetiam alia incendere potest. Idipsum in duro & frigido Corde Dei charitas efficere valet. Tertiò, & ignis, & Amor, omnibus sibi appropinquantibus sui consortium tradit: cùm enim

Flammescit igne charitas,

Accendit ardor proximos:

nec tamen proptereâ mutuati luminis, aut ardoris detrimenta sentit. Quartò, ignis renouat omnia calore vitali, fulgoribus apertis illuminat, teneri misceriq́uenon potest: Diuinus Amor Cor renouat, mentem illuminat, nec terrenis miscetur affectiubs. Quintò, ignis superiora semper petit, nullaq́ue vi ad inferiora adigi potest:Col. 3. 1. ita quos Amor Dei tetigit, quae sursum sunt sapiunt, quae sursum sunt quaerunt, & Corpore in terris positi, Corde versantur in caelis. Sextò, in qualibet suscipiente materia, suae maiestatis potentiam ignis indicat, efficax, potens, omnibus inuisibiliter praesens. Quàm aptè verò haec1. Cor. 13 4. in charitatem quadrant: charitas enim patiens est, benigna est, non aemulatur, non agit perperàm, non inflatur, non est ambitiosa, non quaerit quae sua sunt, non irritatur, non cogitat malum, ipsisq́ue operibus ostendit, quid in hominum Cordibvs efficiat. Septimò, ignis si negligatur, non esse videtur; attritu autem veluti irritatione quadam, continuò lucentem excitatur in flammam: quid hoc aliud est, quàm quòd diuina beneficia, & fidei nostrae mysteria, quae huius ignis ligna & materia sunt, nisi confricentur, & assiduâ meditatione ac vehementi desiderio atterantur, flamma huius ignis minimè apparet?August. Solil. 34. O igitur, Deus meus, ignis qui semper ardes, & numquam extingueris, accende me! ô lux quae semper luces, & numquamobfuscaris, illumina me! ô vtinam arderem ex te! Ignis Sancte, quàm dulciter ardes, quàm secretè luces, quàm disideranter aduris! Vae iis, qui non ardent ex te! vae illis, qui non illuminantur ex te!

CORDIS VIGILIA.

Ego dormio et cor meum uigilat. cant. 5. 2.

Te vigil exquirit COR, dum sopor occupat artus,

Nec sine te noctu, nec potis esse die.

36.

Lectio XVI. Cordis Vigilia.

Ego dormio, & Cor meum vigilat.

Cant. 5. 2.

Te vigil exquirit Cor, dum sopor occupat artus,

Nec sine te noctu, nec potis esse die.

COnsidera, ô fidelis Anima, quid diuinus amor in eorum Cordibvs operetur, quos semel occupauit: id enim efficit, vt etiam dum dormiunt, mens tamen eorum vinculis Corporeis soluta, suiq́ue iuris Animus, solitas suas cogitationes voluere non desinat. Nam, vt ait Chrysostomus, consueuitHom. 10. de poenitent. Anima, quae interdiu cogitat, eadem in somnis per phantasiam cernero. Testatur id Dilecta Deo Sponsa, cùm in sacro Epithalamio ita canit: Ego dormio, & CorCant. 5. 2. meum vigilat. Quod Iusto Orgelitano exponente:Iust. Orgel Ego à temporalibus delectationibus, consopitis quodammodo sensibus, conquiesco; sed futura desidero, aeterna-q́ue conquiro, sic dormio, sic vigilo. Hunc verò Sponsae somnum, & Cordis vigiliae, non vno modo SS Patres exponunt, omnes tamen ad Cordis instructionem maximè conducunt Quare

Considera Primo, Intelligi hîc dormitionem illam, quâ iustus dormit vitiis, & concupiscentiis carnis, vigilet veròEpist. 21. ad Anisium l. 3. Epistolarum. virtutibus. Est enim somnus Sanctorum, ait Ambrosius, feriatus ab omnibus Corporis voluptatibus, ab omni Animi perturbatione tranquillitatem menti inuehens, & placiditatem Animae; vt tamquam soluta nexu Corporis, se ableuet, & Christo adhaereat.Tom. 3. in exhortat. ad Virg.Quare idem Antistes alibi sic exhortatur: Cùm Christus venerit, vigilantem te inueniat, vt paratus sis; dormiat caro tua, vigilet fides; dormiant illicebrę Corporis, vigilet Cordis prudentia; membra tua redoleant Crucem Christi, & sepulturae odorem, vt nihil iis somnus caloris infundat, nullos excitet motus: ipsa est Anima, quae se Christo aperit, quam nulli vapores carnis exagitant.

Considera Secvndo, Quomodo S. Augustinus Sponsae somnum intelligat cessationem ab operibus externis, bonis etiam & licitis, à quibus abstineat, vt mensTract. 57 in Ioan. internae vacet sapientiae; quod eleganter sic explicat: Tutiùs, inquit, veritas auditur,quàm praedicatur; vix non subrepit cuiuis hominum quantulacumque iactantia, in qua vtique coinquinantur pedes. Et paulò post: Proinde in iis qui libenter & humiliter audire nouerunt, & vitam quietam in studiis dulcibus & salubribus agunt, sancta deliciatur Ecclesia, & dicit: Ego dormio, & Cor meum vigilat. Quid est hoc? nisi ita quiesco, vt audiam; otium meum non impeditur nutriendae desidiae, sed percipiendae sapientiae. Ego dormio, & Cor meum vigilat; vaco, & video quoniam tu esPsal. 45. 11. Dominus, quoniam sapientiam scribo tempore otij, & qui minoratur actu, ipse percipietEccl. 38. 25. eam. Ego dormio, & Cor meum vigilat; ego requiesco à negotiosis actibus, & Animus meus diuinis se intendit affectibus.

Considera iam Tertio, Vt affinis sit huic S. Augustini explicationi, ea quae somnum explicat per quietem ab exterioribus Marthae operibus, Cordis verò vigiliamLuc. 10. 42. meliorem Mariae partem, studium Orationis intelligit: quo sensu S. Petrus monet: Vigilate in Orationibus. Quin & ipsum1. Pet. 4. 17. Petrum, & dormientes cum eo Apostolus Christus Dominus hortatur: SicMatt. 26. 40. non potuistis vnâ horâ vigilare mecum? Vigilate, & orate; vt non intretis in tentationem. Clarè insinuans, se Apo-stolis eam vigiliam commendare, quae fit non solùm oculis corporeis, sed mentis.In Orat. Domin.Quare S. Cyprianus ait: Alienari & rapi ineptis cogitationibus inter orandum, esse vigilare oculis, & Corde dormire: cùm debeat Christianus, & cùm dormit oculis, Corde vigilare, sicut scriptum est ex persona Ecclesiae loquentis in Cantico Canticorum:Cant. 5. 2. Ego dormio, & Cor meum vigilat. Quapropter sollicitè, & cautè ApostolusCol. 4. 2. admonet, dicens: Instate Orationi, vigilantes in eâ; docens scilicet & ostendens, eos impetrare quod postulant de Deo posse, quos Deus videat in Oratione vigilare. Cùm ergo ad orandum te contuleris, ô Anima mea, intra in cubiculum tuum, dicito Corpori & sensibus, ac omnibus terrenis curis & cogitationibus: Manete foris ad ostium, & requiescite ibi donec ego orem, & Cor meum coram Deo vigilet.

Intenta (enim) supplicatio

Dormire Cor mundum vetat.

Sed & meditatio Cordis, quae in conspectuPs. 131. 4 Dei fit, somnum ab oculis mentis,Grad. 19 ad fin. & à palpebris Cordisdormitationem excludit. Vt enim Climachus asseruit: Anima quae verbum Domini quotidie sine intermissione meditatur, solet per sopo-rem quoque in eodem immorari. Somni ipsi (inquit Basilius) pietatis exercendae meditationesHom. ad Iulitt. quaedam sint; quae enim nobis sopore depressis occursant imaginationes, consueuerunt vt plurimum contingere ceu extremus quidam tenor susurri lenis, aut soni editi, idq́ue ex curis quas tecum agitaueris interdiu. Tantisper enim dum viuitur, cuiusmodi fuerint studia, exercitationesq́; nostrae, istiusmodi necesse sit in somnia se dormientibus nobis ingerere. Sanè ad eum modum indiuulsem, & continenter oraueris. Talis somnus fuit Sacratissimae Virginis Genitricis Dei Mariae; de qua haec ait Ambrosius: Dormire non priùsLib. 2. de virgin. cupiditas, quà necessitas fuit. Et tamen cùm quiesceret Corpus, vigilaret Animus, qui frequenter in somnis aut lecta repetit, aut somno interrupta continuat, aut disposita gerit, aut gerenda praenuntiat.

Considera Qvarto, Sublimiorem Cordis vigiliam, quae per contemplationem fit, sopitis Corporis sensibus, SS. Patres hîc agnoscere. Gregorius Papa ait:In Cant. Sancti viri, dum terrena omnia despiciunt, dum tumultus mundi omninò fugiunt, dum otium in via Dei assumunt, nequaquam vt torpori vacent ea dimittunt sed interiùs laborantes, quae sint illa, ad quaefacti sunt, in Corde aspicere contendunt. Neque enim vt torpeant dormiunt, sed vt liberiùs aeterna contemplentur, & transitoriis rebus quiescunt. Pulchrem autem hunc somnum & vigiliam contemplationis explicauit GregoriusHom. 10. in Cant. Nyssenus: Somnus simulachrum mortis est; nam per somnum omnis sensuum effectio in Corporibus remittitur, & Corporis ipsius velut omnis intensio laxatur, & curarum in homine velut obliuio inducitur, & metus sopitur, & ira mitigatur, & malorum omnium sensus adimitur. Hinc discimus, eam quae se iactat Corpore dormire, ac mentem vigilare, ipsam seipsâ sublimiorem esse redditam. Reuerâ enim in illo, in quo mens sola sibi viuit, à nullo sensu molestata, quasi quodam somno Corporea natura libratur, vereq́; visio tranquillitate quâdam sopitur. Nimirùm tunc oculus Animae liber, ac solutus est; nec patitur se deorsum trahi, intuens dumtaxat ea, quae celsiora sunt rebus sub aspectum cadentibus: tunc auditus, velut amissis effectionibus suis, mortuus iacet, occupatâ mente rebus iis quae rationem omnem longè superant. Reliqui sensus, qui ad brutorum naturam aliquantò propiùs accedunt, ne recenseri quidem hîc debent. Etenim cadauerosi cuiusdam foetoris instar, longè tum ab Ani-mo remouentur, & odoratus sagaciter odores peruestigans, & gustatus obsequio gulae destinatus, & pręter hos etiam tactus, organum illud sentiendi seruile & caecum, quod fortassè tantùm caecorum causâ natura condidit. Atque his omnibus quasi in quodam somno quiescentibus, effectio Cordis pura est, & sursum spectat ratio, nullo eam motu sensus circumstrepente. Eam ob causam Anima, quotiescumque se solâ veri boni contemplatione oblectat, omni rei voluptuariae dormit: & omni motu Corpereo sopito, nudâ puraq́; mente, quasi per diuinam quamdam vigiliam, Dei patefactionem recipit. Hactenus Nyssenus. Cuius vltima verba de arcanorum reuelatione confirmans Ambrosius, ait: SecundùmEpist. 60. ad Anisium. hoc S. Iacob diuina dormiens videbat mysteria, quae vigilans non viderat: de caelo ad terras aërem peruium Sanctis Angelis, respicientem Dominum, & pollicentem terrae eius possessionem: itaque breui somnio dormiens impetrauit, quod magno labore posteà acquisiuit. Felix profectò Anima, quę ita in pace, in idipsum dormitPsal. 4. 9 & requiescit! cui nox illuminatio in deliciisPs. 138. 11. eius! quàm meritò haec dicere poterit: Consolabitur me lectulus meus, & releuabor loquens mecum in stratu meo. FelixPs. 15. 11Sponsa, quae vacat, & videt, quàm suauis est Dominus; cuius sanè somnum ipse SponsusCant. 2. 7. interturbari vetat, dum ait: Adiuro vos filiae Ierusalem, per capreas ceruosq́ue camporum, ne suscitetis, neque euigilare faciatis Dilectam, quoadusque ipsa velit. Quis mihi det suaui hoc sopore ita obdormire, ita Corde vigilare, vt cùm veneritLuc. 12. 37. Dominus, inueniat vigilantem: & cum sapientibus Virginibus introducat ad nuptias. Tribue mihi, ô Dilecte votorum meorum

Ambr. in hymn.Vt cùm, profunda, clauserit

Diem, caligo noctium;

Fides tenebras nesciat,

Et nox fidei luceat.

Dormire mentem ne sinas,

Dormire culpa nouerit;

Castos fides refrigerans,

Somni vaporem temperet.

Exuta sensu lubrico,

Te Cordis alta somnient:

Nec hostis inuidi dolo

Pauor quietos suscitet.

CORDIS VOLATVS.

Quae sursum sunt quaerite, quae sursum sunt sapite. Coloss. 3. 2.

Quis mihi Chaonij geminas dabit alitis alas,

Pertaesum terre queis COR ad astra volet.

37.

Lectio XVII. Cordis Volatus.

Quae sursum sunt quaerite, quae sursum

sunt sapite. Coloss. 3. 1.

Quis mihi Chaonij geminas dabit alitis alas,

Pertaesum terrae, queîs Cor, ad astra volet?

QVam diu sumus in hoc Corpore,2. Cor. 5. 6. peregrinamur à Domino. Exules, eheu! filij Euae in hac lacrymarum valle erramus, & vagamur instabiles, longè remoti à patriâ: non enim hîc habemus manentem ciuitatem, sed futuramHebr. 13. 14. inquirimus. Quaenam verò haec, nisi illa quae sursum est Ierusalem materGalat. 4. 26. nostra? Ascendit in illam, qui de caelis descendit Mediator Dei & hominum, homo Christus Iesus; vt & nos ad illam suspirare, & ascendere doceret. Quò enim praecessit gloria Capitis, eòLeo Ser. de Ascens. spes vocatur & Corporis. Liberos igitur Cordis oculos ad illam altitudinem, in qua Christus est, erigamus. Sursum vocatusIdem Serm. 2. Animos, desideria terrena non deprimant;ad aeterna praeelectos, peritura non occupent; viam veritaris ingressos, fallaces illecebraeBernard. in Cant. non retardent. Non discordet Cor nostrum à facie nostrâ; non habeamus faciem sursum, & Cor deorsum; non stemus recti Corpore, & Corde repamus in terrâ: & si peregrini simus in viâ, leuemus Corda in caelum, vt imitemurPhilip. 3. 20. eum qui ait: Nostra autem conuersatio in caelis est. Sursum ergo Cor, sursum cogitationem,Aug. in Psal. 85 post prin. sursum amorem, sursum spem ne putrescat. Quia laborasti & messuisti, triturasti & ventilasti: quaeris locum tritico tuo, & non quaeris locum Cordi tuo? & nonIdem Serm. 50 de temp. quaeris locum thesauro tuo? Ecce Dominus Deus dat tibi consilium de Corde tuo: Vbi enim, inquit, fuerit thesaurus tuus, illic erit & Cor tuum. Leua, inquit, Cor in caelo, ne putrescat in terra. Consilium est eius, qui te vult saluare, non perdere. Sequere, Anima mea, consilium hoc; & stans in terrâ, Cor affige caelo. Vis scire quomodo? Deum diligendo. MachinaLib. 6. Moral. cap. 17. enim Cordis (vt inquit Gregorius) est vis amoris, quae dum Cor à mundo extrahit, in alta sustollit.

Considera verò, hanc Cordis eleuationem, quae per amorem fit, ipsâ Cordis figurâ & qualitatibus nobis insi-nuari. Primò enim constat, Cor esse pyramidale, cuius orificium caelum spectet, conus verò terram. Quid autem hoc aliud designat, nisi nos Corde, id est, amore & affectu caelum respicere debere: terram verò, & terrena, puncto tantùm tangi oportere. Heliotropium herba est Solaris, ita dicta, quòd se circumagat cum Sole, ad illum folia sua conuertens, eius cursum sequitur; verùm, radicem numquam mutat, semper eam in terrâ defixam habet. Ita multi Solem iustitiae, Christum Deum nostrum sequi videntur; sed foliis tantùm & externâ apparentiâ, cùm radicem, & Cordis intentionem terrae inhaerentem habeant. Contrà verò vapores graues, qui virtute Solis à terra extolluntur, quasi quaerentes ipsum Solem, sursum petunt, seq́ue condensantes in nubes lucidas, volitant post illum: ita oportet Cor nostrum à terrenis affectibus eleuare. Christum totâ intentione quaerere, vt fulgidae nubes efficiamur, de quibus aiebat Isaias: Qui sunt hi, qui vt nubesIsaiae 60. 8. volant?

Considera deinde, Cor esse valdè calidum, quam quidem qualitatem leuitas consequitur; quare etiam sursum moueri appetit, indeq́ue fit, vt latior & crassioreius pars superiorem occupet locum. Quo sanè innuitur, amorem Dei in Cordibvs nostris diffusum, Cor ad superna dilatare, & quasi additis alias ad sublimia, caelumq́ue euehere. Cor igitur, quod Dei amore ardet, rectà caelum petit; quod autem nonColoss. 3. 2. amat, nec sapit ea quae sursum sunt, ad terram vergit, & luto infigitur: idq́ue totum inde accidit, quòd frigidum sit, & superabundante iniquitate refrixerit charitas, atq; hinc Cor graue efficitur, quod pondere suo deorsum tendit. Magna sanè est eius, qui talis est, miseria: Cor enim habet inuersum, & superiori parte acutum, inferiori dilatatum; caelum vnico puncto vix tangens, ad infirma verò latissimè diffusum. Contra naturam igitur facit, qui Corde in terrâ haeret, quod ad caelstia bona natum,Ps. 54. 7. & destinatum est. Quis dabit Cordi meo pennas sicut columbae, & volabo, & quiescam? Volabo ad patriam illam supernam, patriam caelestem, in qua requies & pax summa est: in terrâ autem hac non est CordiEccli. 1. 17. requies, sed labor, & dolor, & afflictio Spiritus. Da igitur, ô Deus Cordis mei,August. in medit. cap. 37. da, quaeso, toto desiderio, & omni studio tendere quò te ascendisse credimus, vt in praesenti quidem miseriâ solo tenear Corpore, tecum autem sim cogitatione semper& auiditate; vt ibi sit Cor meum, vbi tu es thesaurus meus desiderabilis, & incomparabilis, multumq́ue amabilis. Assumat, Domine, assumat, rogo, Spiritus meus pennas, & volitet, & non deficiat; volet, & perueniat vsque ad decorem domus tuae,Ps. 25. 8. & locum habitationis glorię tuae. Requiescat in te, Deus meus, Cor meum. Praebe mihi, rogo, contemplationis pennas, quibus indutus, ad te volitem sursum; & quia omne sinistrum deorsum iacet, tene Cor meum, ne ad ima tenebrosae vallis corruat; ne interueniente vmbrâ terrae, à te vero iustitiae Sole separetur, & obductâ tenebrarum nebulâ, prohibeatur alta respicere. Idcircò sursum tendo ad pacis gaudia, lucisq́ue delectabilem & serenissimum statum. Tene Cor meum manu tuâ, quia sine te ad altiora non rapitur. Illuc festino, vbi summa pax regnat, & iugis tranquillitas rutilat. Tene, & rege Spiritum meum, & assume illum secundùm voluntatem tuam, vt te duce, ascendat in illam regionem vbertatis, vbi pascis Israël in aeternum pabulo veritatis.

CORDIS VNIO.

Dabo eis COR unum. Ezech. 11. 19.

Vnanimes animę concordia viuite CORDA,

Vnum qûeis velle, et nolle dat vnus amor

38.

Lectio XVIII. Cordivm Vnio.

Dabo eis Cor vnum.

Ezech. 11. 19.

Vnanimes Animae, concordia viuite Corda,

Vnum queîs velle, & nolle, dat vnus Amor.

COnsidera Primo, Inter praeclaros illos, & prorsus eximios fauores, quos Animarum nostrarum Sponsus Dilectis suis exhibet, principem facilè locum insignis illa praerogatiua obtinet, quòd per amorem Cordi nostro intimè coniungatur, & quodam modo vniatur. Amor enim strictissimo vinculo Corda connectit; est enim, vt AugustinusLib. 8. de Trinit. dixit, quasi iunctura quaedam duo aliqua copulans, vel copulare appetens, amantem scilicet, & quod amatur. Hoc est quod S. Dionysius refert de Sancto Paulo:Dionys. Amor, inquit, vim habet vniendi res inter se; nec sinit, vt qui amat, sit Dominus suiipsius, sed transit in remamatam; idcircò magnus ille Amator dicebat: Viuo, iamGal. 2. 20. non ego, viuit autem in me Christus. Vt autem quàm arctum sit hoc vniculum, quo amantium Corda inuicem colligantur, Scriptura declaret, assimilat illud vnioni isti, quâ glutinae res coniungi solent. Ita explicare volens amorem, quo Sichem DinamGen. 34. 3. filiam Iacob deperibat, ait: Conglutinata est Anima eius cum eâ. Et de Deo ipsoDeut. 10 15. Moyses ait: En Domini Dei tui caelum est, & caelum caeli, terra, & omnia quae in eâ sunt: & tamen patribus tuis conglutinatus est Dominus, & amauit eos, elegitq́ue semen eorum. Sic de duobus amantissimis illis legitur:1. Reg. 18. 1. Anima Ionathae conglutinata est Animae Dauid, & dilexit eum Ionathas quasi Animam suam. Quibus verbis significatur, Animas illas, quasi glutino quodam amoris inter se strictissimè coniunctas fuisse.Super Dionys. cap. 7. de Angel. Hierarc. Haec enim est natura amoris, quam pulchrè explicat Hugo de S. Victore: Verus amor, inquit, siue charitas, nullum patitur medium inter se, & obiectum; quòd Deus, sed vehementer tendit in ipsum immediatè, & ideò numquam quiescit, donec omnia transeat, & ad ipsum Dilectum, & in ipsum veniat. Vnde subdit ibidem: Dilectio siue amor, impetum sequens ardentis desiderij sui, nec dissimulare valens, donec ad amatum peruenerit, amato appropinquat quan-tum potest; & eò ampliùs sitiens intrare ipsum, cupit esse cum ipso, & esse tam propè, vt si fieri posset, hoc idem ipsum sit quod ipse. Nihil enim velocius, nihil acutius, nihil subtilius amore aut penetrabilius: quia naturâ suâ non quiescit, donec naturaliter amabilis totam penetrauerit virtutem, & profunditatem, & totalitatem quantum potest. Quantum autem gestiebat illa Dei amatrix S. Theresa, amoris funibus Deo intimè connexa, dum ita canaret:

Illa die charitatisB. Theres. in Cant.

Vincla, quae me implicant,

Deum meae potestatis

Et captiuum indicant.

Indicant captiuum Deum,

Et in libertatem, meum

Cor ligando, vindicant.

Sed dum video captiuum,

Me tenente, Deum viuum,

Prae dolore morior!

Morior, dum cesso mori,

Tacta spe sublimiori

Vitae de quo glorior.

Considera Secvndo, Cordivm hanc coniunctionem ita ab aliquibus explicari, quasi duae Animae conflarentur in vnam. Ita Augustinus dicebat: Amicos,L. 4. cons. cap. 8. & se inuicem diligentes, signis illis à Cordeamantium & redamantium procedentibus, per os, per linguam, per oculos, & per mille motus gratissimos, quasi fomitibus Animos conflare, & ex pluribus vnumChristop. Fonseca lib. de amore Cap. 7. facere. Huc spectat Platonis commentum: Olim Vulcanus, inquit, obuius fuit duobus coniunctissimè amicis, quibus cùm plurima beneuolentiae signa ostendisset, iussit eos rogare aliquid, praesertim quod in officinâ eis suâ placere posset. Illi cùm pręsentem occasionem prehendere vellent, supplices rogarunt, vt (cùm faber Deorum esset, cui non difficile est artis suae potentiâ, instrumentorumq́ue vsu accommodo, quiduis efficere) colliquaret eos, vnumq́ue ex duobus redderet: atque ita consequerentur amoris sui finem, qui est Animae Corporisq́ue vnitas. Votum hoc amantium homines explere non possunt: at spirituali quodam modo hominum Conditor Sanctis Animabus id largiri solet. Non semel enim legitur Christus Cor suumLib. 1. grat. Spirit. c. 1. c. 42. & l. 2. c. 14. vniuisse Cordi S. Mechtildis: Cùm enim haec Sancta à communione Deo gratias egisset, multumq́ue cum illo collocuta fuisset, visum ei fuit Christum Dominum Cor eius assumere, effundere, liquefacere, & in diuinum Cor suum illud exprimere, ita vt duo illa Corda in vnum coalesce-rent. Illiq́ue dixit: Dilecta mea, id vnicèLib. 3. cap. 27. volui, & desideraui, vt per flagrantia desideria hominum Corda ita mihi vnirentur, nihil vt ipso proprio voto expetant, sed omnia sua desideria secundùm Cor meum disponant: non secus ac duo venti simul spirantes, non nisi vnicum & eumdem aërem impellunt. Propiùs porrò ad Platonis sigmentum accedit, quod reuerà Deus cum S. Gertrude egit, de qua Blosius refertIn append. monil. Spirit. Dominum de hac sua Sponsa cuidam dixisse: Ego totus sum illius, & iam per amorem inseparabiliter mihi vniui, sicut argentum & aurum per ignem in vnum metallum conflantur. Quàm felix Anima est, quae taliter Dilecto suo adhaeret! quàm dulcis vnio, quâ Sponsum suum Dilecta strictissimè tenet, nec dimittit, sed in ipsum quodammodo mutatur! Pulchris verò similitudinibus hanc coniuctionem Nazianzenus explicat: Quomodo, inquit,Orat. 21 ficere à se tota videtur, dum & saporem vini induit, & colorem; & quomodo ferrum ignitum & candens, igni simillimum fit, pristinâ propriaq́ue formâ exutum; & quomodo Solis luce perfusus aër, in eamdem transformatur luminis claritatem, adeò vt non tam illuminatus, quàm ipsumlumen esse videatur: sic omnem tunc (id est, eo tempore, quo Anima Deo est intimè vnita) in Sanctis humanam affectionem quodam ineffabili modo necesse erit à seipsâ liquescere, atque in Dei penitùs transfundi voluntatem.

Considera Tertio, Amorem non tantùm Amantium Corda vnire, in vnum conflare; sed vnum quodammodo alterum se efficere: amans enim velut inIn Canonic. Ioan. amatum transformatur. Si terram amaueris, inquit Augustinus, fies terra; si dilexeris caelum, caelum eris; si Deum. audeo dicere, Deus quoque fies. Immò idipsum ProphetaOsea. 9. 10. infinuauit, dicens: Facti sunt abominabiles, sicut ea quae dilexerunt: quasi hoc vellet, mutari amantem in amoris obiectum. Hanc ob causam Aristoteli, amicusIn comment. ad Platon. dicitur alter ego. Marsilius Ficinus dicit, amorem esse amici Speculum, in quo sui imaginem atque veram effigiem speculari queat: & si amor reciprocus sit, reciprocum quoque esse eius effectum. Videndum igitur in quem scopum Cordis nostri desideria tendant; si enim ea in Deum ferantur, Deo coniungemur, & diuinae afficiemur participes naturae. Quo sanè nihil dignius, nihil excellentius excogitari potest. Quantae, quaeso, nobilitatis, quantae digni-tatis est, Deo vniri? qui enim adhaeret1. Cor. 6. 17. Deo, vnus Spiritus est.

Considera Qvarto, Vnionem, ac transformationem hanc non esse naturalem, sed spiritualem; non enim mutatur natura vnius rei in aliam, sed mutantur Corda, affectus, desideria, & tota vita. Ita mater, quae impensè filium diligit, sui oblita,Lud. Gran. de perfect. amoris Dei. c. 1. id agit quod filio suo vtile nouerit; flet cum flente, arridet ridenti, cum infirmo infirmatur, omnisq́ue eius cura & cogitatio in illo, & pro illo est: adeò quidem, vt quemadmodum vmbra Corporis imitatur omne id quod facit Corpus, & sequitur eius motus atque figuras; sic etiam, si videre possemus duo illa Corda, cerneremus quale vnum est, tale & alterum esse, accidentiaq́ue & motus, quae in vno mutantur, in illo quoque mutari. Anima igitur, quae sic Deum amat, transformatur in illum, ita vt quidquid ille vult, & ipsa velit; & quidquid Deo displicet, & Animae displiceat: quidquid ille vel amat vel odit, idem & illa amet atque oderit; nec rationem habet sui, sed solius Dei, eiusdemq́ue gloriae. Itaque in omnibus, & per omnia, est ipsi & Deo,

Velle duobus idem, nolle duobus idem.

Mutatâ porrò voluntate propriâ in vo-luntatem Dei, confestim mutatur & vita, & omnia opera, quae ab illa procedunt. Quemadmodum enim cùm resecatur ab arbore ramus, & surculus illi inseritur, fructus qui in illo surculo nascuntur, non iam ampliùs sunt naturae illius resecati rami, sed inserti surculi: sic abscissâ voluntate hominis, & insertâ illâ Dei, fructus verborum, operum, & cogitationum, quae ab illâ procedunt, non sapiunt iam ampliùs voluntatem hominis antiquam, sed Dei nouam. Vis ergo cognoscere, ô Anima, an Cor tuum vnitum sit Cordi Dilecti tui, vide an amet ea, quae ille diligit; oderit, quae illi sunt aduersa; & in omnibus cum eius voluntate consentiat.

Considera Qvinto, Cùm vnio fieri non possit, nisi inter res quodammodòLud. granaten. de perfect. amor. Dei c. 10 similes (neque enim aqua vniri potest igni, nec oleo; neque ferrum cretae, eò quòd haec dissimilia sint) debet Cor Deo vniendum aliquam illius gerere similitudinem, quae quò maior erit, eò etiam perfectior erit cum Deo coniunctio. Tres autem proprietates in Deo obseruauit Plotinus Philosophus, quas homo habere debeat, si Deo vniri desideret: Deus enim est vnus, & summus, & bonus. Proinde, inquit, qui vniri vult bono, eiq́uesimilis effici, debet abstinere ab omnibus malis; qui summo, ab omnibus inferioribus; qui vni, à multis. Quo loco, paucis verbis tres gradus tradit ad hanc vnionem necessarios. Primus, & maximè necessarius est, abstinere ab omnibus rebus malis: hoc est, ab omnibus peccatis. Secundus, & perfectior est, abstinere ab omnibus rebus inferioribus, vilibus, & abiectis; etiamsi malae non sint: vt vacare negotiis saecularibus, contractibus, commerciisq́ue & negotiationibus; etsi enim haec illicita non sint, tamen exercitia sunt vilia, abiecta, & seruo Dei indigna: nisi fortè aut obedientia, aut charitas aliud postulent. Tertius est perfectissimus, abstinere scilicet à ῶολυῶραγμοσυνη, hoc est ab occupationum multitudine: etiamsi nec malae sint, nec viles; sed bonae, dummodo sint superfluae, hoc est, quando occupations plures sunt & grauiores, quàm vt debilitas Spiritus & Corporis nostri ferre queat. Visne igitur, Dilecta Deo Anima, vniri bono? declina à malo, &Psal. 36. 27. quasi à facie Colubri fuge peccatum. Vis coniungi summo? quae sursum sunt quaere,Ecc. 21. 2 quae sursum sunt sapias, non quae superCol. 3. 1. terram. Vis vnico adhaerere? noli turbariLuc. 10. 41. Eccli. 11. 10. erga plurima, neque in multis sint actus tui; sed vnum pete, vnum require, vni intende, qui tibi intendit, vnico DilectoCant. 2. 16. Cordis tui; vt illi dicere queas: Dilectus meus mihi, & ego illi. Et rursus:Ibid. 7. 10. Ego Dilecto meo, & ad me conuersio eius.

CORDIS QVIES.

conuertere anima mea, in requiem tuam. Psal. 114. 7.

Mobile COR nullâ potis est requiescere sede,

Vnus ei centrum nam Deus vna quies

39.

Lectio XIX. Cordis Quies.

Conuertere Anima mea in requiem

tuam. Psal. 114. 7.

Mobile Cor, nullâ potis est requiescere sede,

Vnus ei centrum nam Deus, vna quies.

Considera Primo, Omnia quae à Deo Optimo Maximo creata sunt, certum locum & terminum habere, in quo, tamquam in suo centro & fine, permaneant ac requiescant. Creauit Deus caelum, & Angelis impleuit. Creauit terram, & animantibus, reptilibus, fructibus, ac plantis eam impleuit. Creauit mare, & piscibus impleuit. Quis homini locus proprius restat? aut quid nunc homini Deus dabit, in quo quiescat? cetera omnia praeoccupata sunt. Nam ignis elementum homini conuenire non poterat facilè, quo ad Corpus corruptibili, & quo ad Animam variis cupiditatibus per peccatum plus satis accenso & inflammato. Cùm nihil ergo donandumsuperesset, Deus homini seipsum dedit, solus Deus hominis hereditas esse voluit.Ps. 15. 5. Dominus pars hereditatis meae; & portioPs. 141. 6. mea in terra viuentium. Hinc quàm diu homo peregrinatur à Domino, irrequietumIn Manu. cap. 25. est Cor eius, vt testatur Augustinus: Cor humanum, inquit, in desiderio aeternitatis non fixum, numquam stabile potest esse: sed omni volubilitate volubilius, de alio in aliud transit, quaerens requiem vbi non est. In his autem caducis & transitoriis, in quibus eius affectus captiui tenentur, veram requiem inuenire non valet; quoniam tantae est dignitatis, vt nullum bonum, praeter summum bonum ei sufficere possit. Ab hoc vero bono dum elongatur, per multa dispergitur, & prorsus diffluit in varias ineptias. Conqueritur deIn Medit. cap. 9. hoc grauiter S. Bernardus: Cor meum, Cor vanum, vagum, instabile, dum suo ducitur arbitrio, & diuino caret consilio, in seipso non potest consistere; sed omni mobili mobilius, per infinita distrahitur, & hac atque illac per inuumera discurrit. Et dum per diuersa requiem quaerit, non inuenit; sed in labore miserum, à requie vacuum manet. Causam verò huiusAug. l. 1. conf. c. 1. Hipponensis Praesul assignans, ait: Quia fecisti nos Domine ad te; & in-quietum est Cor nostrum, donec requiescat in te.

Considera Secvndo, Omne studium in eo te ponere debere, vt relictis omnibus, Cor tuum redeat ad Deum, in quo solo Animae quies, & tranquillitas inueniri potest. Meritò enim monet Propheta: Surgite, & ite, quia non habetis hîcMich. 2. 10. requiem. In vniuersis enim quae fiut sub Sole, labor, & dolor, & afflictio SpiritusEccles. 1. 18. est. Hinc Cor impij, qui Deum non quaerit, ab Isaia dicitur, quasi mare feruens, quod quiescere non potest. Cor enim nostrum in hoc Corpore, quasi in carcere compeditum detinetur, vnde in eo minimè quiescere potest. Auicula caueâ inclusa,Stapl. in prompt. moral. Dom. 12. post Pent. etsi optimis cibis abundè natriatur, numquam tamen quiescit, sed perpetuò saltitat, exitum è caueâ quaerens; vt malit foris simplici herbâ sustentari, quàm in caueâ delicatissimè ali. Sic Anima, ergastulo Corporis inclusa, vtcumque falsis cupiditatibus obsequatur, requiem tamen & satietatem, nisi in solo Deo non inuenit. Festinemus igitur appropinquare Deo, festinemus ingredi in requiem Domini. Columba emissa ex Arcâ Noë, cùmGen. 8. 9. non inuenisset vbi requiesceret pes eius, reuersa est ad eum in Arcam. Cornostrum, in diluuio aquarum multarum, quibus hic mundus vndique inundatur, nullam prorsus inuenire requiem potest; reuertatur ergo ad Noë, cuius nomen requiem significat: reuertatur ad Deum, vnde exiuit; Deus enim refugium, & requies Animarum nostrarum. Audi Christum ad requiemMatth. 11. 28. inuitantem: Venite ad me omnes qui laboratis, & onerati estis, & ego reficiam vos. Tollite iugum meum super vos, & inuenietisAug. l. 4. conf. cap. 12. requiem Animabus vestris. Audi & seruum Christi increpantem, & tantùm non compellentem: Redite praeuaricatores ad Cor, & inherete illi qui fecit Cor. State cum eo, & stabitis. Requiescite in eo, & quieti eritis. Quò itis in aspera? quò itis? bonum quod amatis, ab illo est: sed quantum est ad illum, bonum est & suaue. Sed amarum erit iustè, quia iniustè amatur deserto illo, quicquid ab illo est. Quò vobis adhuc & adhuc ambulare vias difficiles & laboriosas? non est requies, vbi quaeritis eam. Quaerite quod quaeritis, sed ibi non est, vbi quaeritis. Beatam vitam quaeritis in regione mortis, non est illic. Quomodo enim beata vita, vbi nec vita? Sed qui ita vitam & requiem quaerendam monet, doceatIdem in Manu. cap. 29. idem quaenam sit vera Cordis quies. Reuerà haec est (inquit) vera Cordis re-quies, cùm totum in amorem Dei per desiderium figitur, nec quidquam aliud appetit; sed in eo quod tenet, felici quadam dulcedine delectatur, delectando iucundatur. Si verò vanâ aliquâ cogitatione, vel rerum occupatione inde aliquantulum abstractum fuerit, summâ cum festinatione illuc redire festinat, exilium reputans, alibi quàm ibi moram facere. Sed hoc scio, DomineIdem Solil. c. 13. Deus meus, quia vbicumque sum sine te, malè est mihi praeter te, non solùm extra me, sed etiam in me; quia omnis copia quae non est Deus meus, mihi est egestas. Satiabor tunc, cùm apparuerit gloria tua.Psal. 16. 15.

Considera Tertio, Quanto desiderio Sancti viri ad hanc Cordis requiem aspirarint, quàm grauiter conquesti fuerint se adhuc Corporeo carcere conclusos, ab illâ requie praepediri. Audi Dauidis suspiria: Heu mihi, quia incolatus meus prolongatusPs. 119. 5. est! habitaui cum habitantibus Cedar, multum incola fuit Anima mea. Iterumq́ue: Educ de custodia Animam meam,Ps. 141. 8 ad confitendum nomini tuo. Et: QuemadmodumPs. 41. 2. desiderat Ceruus ad fontes aquarum, ita desiderat Anima mea ad te Deus. Ac si diceret: O fons vitae, vena aquarumAug. Solil. c. 35. viuentium, quando veniam ad aquas dulcedinis tuae, de terrâ desertâ, inuiâ & ina-Ps. 62. 3. quosâ, vt videam virtutem tuam & gloriam tuam, & satiem ex aquis misericordiae sitim meam? Sitio, Domine, fons vitae es, satia me. Sitio, Domine, sitio te DeumPsal. 62. 2. viuum. Sitiuit in te Anima mea, quàm multipliciter tibi caro mea. O quando veniam,Ps. 41. 3. & apparebo ante faciem Dei! Quis dabit mihi pennas sicut columbae? & volabo, &In Medit. cap. 27. requiescam. Nihil, ait Augustinus, mihi tam dulce, quàm cum Domino meo esse: praebe mihi rogo, pennas, quibus indutus, ad te volitem sursum. Non minoribus aestuabat desideriis vas illud electionis S. Paulus,Philip. 1. 25. qui coarctatum se scribit, desiderium habens dissolui, & esse cum Christo. Quàm grauiterRom. 7. 24. alibi exclamat: Infelix ego homo! quis me liberabit de corpore mortis huius? Quorsum autem liberari optabat, nisi quia suspirabat ad patriam, & requiem Domini sui? Quis non similiter cum his Sanctissimis viris suspiret, & anhelet ad Deum finemHector. Pint. in cap. 23. Ezech. suum, & centrum Animae suae? Si enim aues quaerunt aërem, pisces aquam, ignis terrae ignem elementarem (cuius locus est spatium inter conuexum aëris & concauum lunae) si omnia denique quaerunt suum locum & centrum, & illuc tendunt; cur nos non quaeremus Deum, qui est quies nostra, nostrum centrum, & summum bonum?

Si flumina magno impetu tendunt in mare,Eccle. 1. 7. quia, vt ait Salomon, exeunt è mari; cur nos non amabimus, non aspirabimus, non tendemus omni conatu amoris in Deum, in illud immensum mare bonitatis diuinae, vnde processimus?

Considera Qvarto, Qanta sit laetitia illius Cordis, quod in summo bono quiescens, inebriatur ab vbertatePs. 35. 9. Domus Dei! quae voluptas illius Animae, quae postquam in omnibus requiem quaesiuit,Eccli. 24. 11. in hereditate Domini moratur. Cor humanum (inquit S. Augustinus) Cor indigens,In Man. cap. 35. Cor expertum aerumnas & miserias, immò obrutum miseriis, quantum gauderes, si in his omnibus abundares? Interrogo vltima intima tua, si capere possent gaudium suum, de tantâ beatitudine suâ. In hac enim beatitudine inuenit homo quem diligit Anima sua. Inuenit post longam peregrinationem, ciuitatem habitationis; post nauigationem, portum, post exilium, patriam; post diurnum opus, lectulum quietis; post laborem, mercedem; post pugnam, praemium. Hedera, arborem quâ sustentatur, & in altum surigitur, mille ramis quasi brachiis stringit, eamq́ue amplexatur; quia suam ab illâ perfectionem & erectionem accipit.

Quis mihi det, ô Dilecte mi, gaudium & felicitas Cordis mei, vt inueniam te, vt requiescam in te! apprehendam te, & innitar super te, nec dimittam te in aeternum:Psal. 72. 28.Mihi enim adhaerere Deo bonum est. Quòd si torpida sit Anima mea, & tantae bonitatisAug. in Medit. cap. 35. intuitu non moueatur, trahe me post te, ô Magnes Cordis mei, vt post te expeditè in odorem vnguentorum tuorum currens,Cant.1. 3. vsque ad tuae pulchritudinis visionem efficaciter satiandus quantocius, te quoque duce merear peruenire. Factus sum Domine ad videndum te, & nondum feci propterPs. 26. 8. quod fecisti me. Miserere mei, & exaudi me. Tibi enim dixit Cor meum; exquisiuit te facies mea, faciem tuam DomineAnsel. in prosolog. cap. 1. requiram. Eia nunc ergo tu Domine Deus meus, doce Cor meum, vbi & quomodo te quaerat? vbi & quomodo te inueniat? vbi & quomodo in te requiescat? Tu es enim Animae meae centrum, Tu Cordis mei requies, Tu cupiditatis meae satietas, Tu votorum summa meorum, Tu desideriorum omnium consummatio.

Boët. l. 3.Tu requies tranquilla piis, te cernere Finis,

Metro. 9.Principium, Rector, Dux, Semita, Terminus idem.

Finis Libri Tertii.

Scholae Cordis Liber Qvartvs. Exercitatio Cordis in Christi Passione.

Praefatio. De vtilitate meditandi Passionem

Domini nostri Iesu Christi.

Fasciculus Myrrhae Dilectus meus mihi,

inter vbera mea commorabitur.

Cant. 1. 12.

COnfecimvs Diuinâ adiuti gratiâ, trium dierum iter; & auersum olim à Deo Cor, per triplicis viae spiritualis semitas ad felicissimam, cum benignissimo Animarum Sponso, vnio-nem adduximus: adeò quidem, vt ad consummatam huius Scholae perfectionem, nihil iam ampliùs superesse videri posset. Verùm, cùm inter omnia pietatis exercitia, nihil sit quod efficaciùs Cor à peccatis auertat, ad omnem vehementiùs virtutem impellat, & diuini amoris flammis ardentiùs succendat, quàm sedula Meditatio acerbissimae Passionis Domini nostri Iesv Christi; vtile omninò, immò penè necessarium est, vt in ea quoque Cor nostrum frequentissimè exerceatur, & maximo studio illi incumbat.Orig. in c. 6. ad Rom. Certum enim est (vt Origenes dixit) quia vbi mors Christi Animo circumfertur, non potest regnare peccatum. Est enim tanta vis Crucis Christi, vt si ante oculos ponatur, & in mente fideliter retineatur, nulla concupiscentia, nulla libido, nullus furor, nulla superare possit inuidia; sed continuè ad eius praesentiam, totus ille peccati, &carnis fugatur exercitus. Haec Origenes. Cui consonat mellifluus Bernardus, dicens: Mirabilis PassioBern. ser. in Fer 4. He'dom. Pen. tua Domine Iesu, quae passiones omnium nostrûm propulsanit, propitiata est omnibus iniquitatibus nostris, & nulli vmquam pesti nostrae inuenitur inefficax. Quid enim tam ad mortem, quod non tuâ morte saluetur? Iam verò quis explicet, quot & quàm eximiae virtutes in sacra Domini Passione resplendent? Quamuis enim in omni vitâ suâ Saluator noster omnium virtutum Magistrum se exhibuerit, multò tamen perfectiùs, ac luculentiùs in morte sua eas toti mundo spectandas proposuit. Non ita elucet candidum Lilium inter spinas, quàm pulcherrimae Christi virtutes in medio atrocissimarum poenarum coruscant. Optimè proinde dixit Apostolus: Christus passus est pro nobis, vobis1. Pet. 2. 21. relinquens exemplum, vt sequamini vestigia eius. Tota enim Christi Passio nihil aliud fuit, quàm ScholaAugust. Tract. 119. in Ioan. virtutum, in qua (vt Augustini verbis vtar) lignum, cui affixa sunt membra patientis, cathedra fuit Magistri docentis. Quid verò de diuino amore dicam, cùm hîc non tam scintillae quaedam, aut flammae erumpant; sed maximi incendij fornaxVbi supr. succensa videatur. Quis enim cum Bernardo non obstupescat excessum diuini amoris, quem Christus inEph. 2. 4. Passione ostendit? Propter nimiam charitatem suam, quâ dilexit nos Deus, vt seruum redimeret, nec Pater Filio, nec sibi Filius ipse pepercit. Verè nimiam, quia mensuram excedit, modum superat, planè supereminensIoan. 15. 13. vniuersis. Maiorem, inquit, charitatem nemo habet, quàm vt Animam suam ponat quis pro amicis fuis. Tu mariorem habuisti, Domine, ponens eam etiam pro inimicisRom. 5. 10. Cùm enim adhuc inimici essemus, per mortem tuam, & tibi reconciliati sumus, & Patri. Quaenamalia videbitur esse, vel fuisse, vel fore huic similis charitati? Vix pro iustoRom. 5.7 quis moritur, tu pro impiis passus es; moriens propter dilicta nostra, qui venisti iustificare gratis peccatores; seruos facere fratres; captiuos, coheredes; exules, reges. Haec tanta charitas planè digna est cuius Meditatio sic mentem occupet, sic totam sibi vendicet Animam, vt omninò vitium curiositatis exsufflet. Ita Bernardus. Ob hos tam eximios fructus, Alberto etiam Magno iudice,Tract. de Missa. simplex recordatio, vel Meditatio Passionis Christi, pluris aestimanda, quàm sextâ qualibet Feriâ ieiunare, vel se verberare, vel dietim Psalterium integrum recitare. Meritò proinde aure Cordis excipienda est breuis illa quidem, sed optima S. AugustiniLib. de S. Virgin. c. 54. ad Virgines exhortatio: Totus, inquit, vobis figatur in Corde, qui pro vobis fixus est in Cruce. Fecit id amans & amata caelesti Sponso Anima, quae dicebat: FasciculusCant. 1. 12 Myrrhae Dilectus meus mihi, inter vbera mea commorabitur. Id est: Sponsus meus, ob Passionis asperitatem, & mortis amaritudinem, est mihi velut Myrrhę fasciculus, quem in medio Cordis mei gestabo, vt eius odore recreer. Quàm prudenter verò hîc monet Bernardus:Ser. 43. in Cant. Tu quoque si sapis, imitaberis Sponsae prudentiam, atque hunc Myrrhę tam charum fasciculum, de Principali tui pectoris (nec ad horam) patieris auelli; amara illa omnia quae pro te pertulit, semper in memoriâ retinens, & assiduâ meditatione reuoluens, quò possis dicere & tu: Fasciculus Myrrhae Dilectus meus mihi, inter vbera mea commorabitur. Quod vt omninò persuadeat, propriumIbidem. subiungit exemplum. Sed & ego, inquit, Fratres, ab ineunte meâ conuersatione, pro aceruo meritorum, quae mihi deesse sciebam, hunc mihi fasciculum colligare, & inter ubera mea collocare curaui, colle-ctum ex omnibus anxietatibus, & amaritudinibus Domini mei. Primùm videlicet infantillium illarum necessitatum, deinde laborum quos pertulit in praedicando, fatigationum in discurrendo, vigiliarum in orando, tentationum in ieiunando, lacrymarum in compatiendo, insidiarum in colloquendo, postremò periculorum in falsis fratribus, conuitiorum, sputorum, colaphorum, subsannationum, exprobrationum, clauorum, horumq́ue similium, quae in salutem nostri generis sylua Euangelica copiosissimè noscitur protulisse. Haec meditari dixi Sapientiam, in his iustitiae mihi perfectionem constitui, in his plenitudinem scientiae, in his diuitias salutis, in his copias meritorum. Ex his mihi interdum potus salutaris amaritudinis, ex his rursum suauis vnctio consolationis. Proptereà haec mihi in ore frequenter, sicut vos scitis: haec in Corde semper, sicut Deus scit: haec stylo meo ad-modum familiaria, sicut apparet: hęc mea sublimior interim Philosophia,1. Cor. 2. 2. scire Iesum, & hunc crucifixum: Hunc & vos dilectissimi tam dilectum fasciculum colligite vobis; hunc medullis inserite Cordis, & hoc munite aditum pectoris, vt & vobis inter vbera commoretur. Hactenus Bernardus, more suo suauisimè. Cuius quidem tam Sancti Patris vt monitis obtemperaremus, extremo hoc Libro praecipua Dominicae Passionos mysteria & instrumenta Cordi meditanda proponimus, vt illa in Myrrhae quemdam fasciculum colligata, in medio vberum, in meditullio, inquam, Cordis collocari queant. Vt autem (quod maximè hîc spectandum est) affectus magis inardesceret, Soliloquiorum stylo vsi sumus: quòd omninò consideremus id Lectoribus, huiusq́ue Scholae Discipulois fore gratius. Venite igitur ad mensam hanc, &Cant. 5. 1. comedite, & inebriamini charis-simi. Comedite, hîc, coctum in ligno Crucis, panem, qui Cor hominisPs. 103. 16. confirmat. Bibite, de calcato à Dilecto votorum vestrorum torculari, vinum Cor hominis laetificans.Ibid. v. 15 Quotidie aliquam Libri huius LectionemHier. in Epist. ad Eustoch. discite, quotidie huius Lectionis sumite bolum: hunc non transglutiendo, sed magnâ morositate masticando, hinc inde tranforte per ora, vt sentire dulcedinem valeatis. Audite denique quid vnicuique vestrûm magnus Romanae Ecclesiae Praesul dicat Gregorius:Lib. 6. Compatere, inquit, Saluatori nostroMor. c. 6. Iesu, memoriam Passionis & vulnerum eius, in Corde tuo, habendo: certissimè confidens, quòd eius consolationis socius in futuro efficieris, si eius tribulationis in praesenti socius inueniris: nec enim pro ipse piè lugentibus, gloriam suam negabit; qui nec Magdalenae dolenti,Ioan. 20. 15. & ipsum quaerenti, resurrectionem suam occultari voluit.

Rhytmica S. Bonaventvrae Cardinalis Paraenesis,

Ad Dominicae Passionis meditanda Mysteria.

REcordare, frater pie,

Septem vicibus in die,

Passionis Domini:

Per quam sumus liberati,

Et aeternae vitae dati,

Et supremo lumini.

Quando sedes, stas, & iaces,

Quando loque is, & taces,

Fessus cùm quieueris;

Christum quaeras, in quo speras:

Crucifixum Corde geras,

Vbicumque fueris.

Diligenter pone mentem,

Super Christum patientem,

Vt ei condoleas.

Christi mortem, Christiane,

Plange serò, plange manè,

Et in planctu gaudeas.

Quàm despectus, quàm deiectus

Rex caelorum est effectus,

Vt saluaret saeculum!

Esuriuit, & sitiuit,

Pauper, & egenus iuit

Vsque ad patibulum.

Recordare paupertatis,

Et extrema vilitatis,

Et grauis supplicij.

Si es compos rationis,

Esto memor Passionis,

Fellis, & absynthij.

Cogitans haec ingemisce,

Et in istis planctum misce,

Et Cordis moestitias.

Corpus ange, Corde plange,

Mentem frange, manu tange,

Christi mortis semitas.

Virum respice dolorum,

Et nouissimum virorum,

Fortem ad supplicia.

Tibi gratum sit & aequum,

Iam in Cruce mori secum,

Compati conuitia.

Quando vides te afflictum,

Desolatum, ita vitcum,

Vt quasi deficias;

Christi cogites dolores,

Graues poenas, & moerores,

Sputa, contumelias.

Bone frater, quidquid agas,

Crucifixi vide plagas,

Et ei compatere.

Omni tempore sint tibi

Quasi spiritales cibi,

His gaudenter sruere

Sexta Classis. Peregrinatio Cordis cum Christo patiente.

QVam ignominiosa Discipulis, tam Christo tristis admodum fuit, fuga illa, quâ Apostoli omnesLuc. 14. 50. relicto eo, iam Iudaeorum manibus comprehenso, turpiter fugerunt. Tantum verò haec desertio Saluatori nostro dolorem attulit, vt de eo non semel in Sacra Scriptura conquestus sit. NotiIob. 19. 13. mei, ait apud Iob, quasi alieni recesserunt à me. Iterumq́ue: Fratres mei praeterierunt me, sicutIob. 6. 15. torrens, qui raptim transit in conuallibus. Et per Psalmistam: Qui iuxta me erant, de longè steterunt.Ps. 37. 13 Contrà verò, eximiam laudem merentur illae Mulieres, quae secutae fuerunt Iesum àMatt. 27 55. Galilaea, & baiulantem sibi Crucem comitabantur, plangentes & lamentantes eum, quarum etiam lacrymae Christo Domino non ingrate fuerunt. Piae hae fermine, Sextae huius Classis Hypodidscalae erunt, suoq́ue ex-emplo fidelem Animam docebunt, vt toto Corde sequatur Dilectum suum, non tantùm vsque ad nuptias Cana Galilaeae, vbi bonum vinum ex aquâ factum fuit; vel in desertum, vbi panes multiplicauit;Matt. 17 4. aut ad montem Thabor, in quo bonum videbatur Petro esse; vel hortum tandem Gethsemani,Idem 26. 40. in quo ille dormiebat: sed vsque ad ipsum montem Caluariae. Maxima enim hominis gloriae est, cum Deo ambulare, Christum sequi, & eius vestigia imitari. Cùm Rex Dauid rebellis2. Reg. 15. 30. filij persecutionem declinans, nudis pedibus Oliueti montem ascenderet, suamq́ue calamitatem, calentibus lacrymis, aspectu lamentabili defleret, plangens & eiulans; vniuersus populus, & ipse colacrymando sequebatur. Sequere & tu, Anima mea, Dilectum tuum, à Discipulo venditum, trans torrentem Cedron hortum Gethsemani subeuntem. Sequere ligatum, per vicos & plateas immaniter protractum, sequere diuersa tribunalia subeuntem, sequere ad Pilati praetorium, in quo durissimè flagellis caeditur, spinis coronatur, & tandem morti adiudicatur. Vade cum illo Cruce onusto vsque in Caluariae montem; & ibi cum eodem te, & Cor tuum crucifige, vt cum Apostolo dicere possis:Gal. 2. 19 Christo confixus sum Cruci, & mihi mundusIbid. 6. 14. crucifixus est, & ego mundo. Haec est enim salutaris peregrinatio, quam Lectiones huius Classis te docebunt, haec est digna Christi Sponsâfidelitas, vt sequatur Agnum quocumque ierit.Apoc. 14 4. Sequere ergo audacter & generosè, quia vt Sponsus tuus ait: Qui sequitur me, non ambulatIoan. 8. 12. in tenebris, sed habebit lumen vitae.

BALNEVM CORDIS, EX SVDORE SANGVINEO.

Multo labore sudatum est, et non exiuit

de câ nimia rubigo eius. Ezech. 24. 12.

Balnea, sanguinei Sponsi sudata cruore,

COR aegrum hic tibi quae dat Paradisus, adi

40.

Lectio I. Balneum Cordis, ex sudore Sanguineo.

Multo labor sudatum est, & non exiuit

de ea nimia rubigo eius.

Ezech. 24.12.

Balnea sanguinei Sponsi sudata cruore

Cor aegrum, hic tibi quae dat Paradisus, adi.

AVscvlta, ô Anima mea, vocem Dilecti tui, ad Paradisum suum te inuitantis: Veni in hortum meum, sororCant. 5. 1. mea Sponsa, messui myrrham meam cum aromatibus. NonIudith. 12. 12. vereatur bona puella introire in Paradisum Dilecti sui, vt honorificetur ante faciem eius. Quia enim primus parens tuusGen. 3. 7. in Paradiso peccauit, vbi & sub arboreCant. 8. 5. malo corrupta est mater tua, vbi violata est genitrix tua: Ingressus est Sponsus tuus alium horum, vt ibi progenitorum tuorum, tibiq́ue congenitum delictum expiaret; vt vnde mors oriebatur, inde vita re-Missale Rom. surgeret. In horto, propter vetiti cibi esum, primus parens in lethalem morbum inciderat: venit secundus Adam in hortum, vt pestiferum humorem, quem in eo prior suxerat, per sudorem foras expelleret;

Breuiar. Rom. ex Fortun.Et medelam ferret inde,

Hostis vnde laeserat.

Ingredere & tu coinquinata Anima, inIer. 4. 14 hortum Sponsi tui, sanguineo eius sudore irriguo, ingredere vt laues à malitia CorDan. 13. 15. tuum. Ingressa est aliquando Susanna in pomarium suum, vt lauaretur; at deprehensa ab impuris senibus, in angustias incidit longè maximas, & graue mortis periculum. Ad Sponsi verò tui hortum si lauanda accesseris, nullum abidis discrimen; sed magis lauaberis ab iniquitate tua, &Ps. 50. 8. super niuem dealbaberis. Vt enim in veteriGen. 2. 6. illo Paradiso fons ascendebat de terra, irrigans vniversam superficiem terrae: ita & in nouo hoc Dilecti tui Paradiso, de sacro eius Corpore fons scaturit aquae vitae, vt irriget superficiem terrae Cordis tui. Hic est ille fons, qui de domo Domini egreditur, irrigans torrentem spinarum.Ioel. 3. 18 Hier. in Ioel Sanguineus, inquam, de Domini Corpore profluit fons, vt spinas Cordis nostri, vitia & peccata, quae nullam frugem habuêre iustitiae, commutet in Domini noualia;& ariditatem nostram riget aquis largissimis; & pro spinis ac vepribus, flores multiplices virtutum germinemus, & lilia castitatis, & rosae pudoris ac virginitatis exuberent: vt in terra Cordis nostri appareant flores rosarum, fusi cruoris colere vernantes. Hic est, ô Sponsa, fons patens domui Dauid, & habitantibus Ierusalem,Zachar. 13. 1. in ablutionem Peccatoris & mensturatae. Hîc igitur lauâre, & nundaberis. Benedictus sis tu Domine Deus meus; qui in sudore vultus tui praeparasti lauacrum immundo Cordi meo. Temperasti mihi, ô Sponse sanguinum pretiosissimum balneum, de cruore tuo calidum, de admixtis lacrymis tuis temperatum. Intermiserit,Surius Tom. 6. in vita S. Siluestri c. 9. caelesti consilio, Imperator Constantinus immane balneum, ex innocentium sanguine leprae curandae causâ praeparatum: ego sanè in innocentissimi Sanguinis tui balneo, in horto tuo praeparato, Cor meum abluam, & dealbabo illud in Sanguine Agni Languet, prorsus aegrum Cor meum; at sanum efficietur, si hoc lacrymarum, sudorum, sanguinisq́ue tui balneo innatare possit. Verè enim effusus hic sanguisAugust. Tract. 15 in Ioan. Medici, factum est medicamentum phrenetici; & infirmitas tua, Domine Iesu, nostra facta est fortitudo. Fortitudo tuanos creauit, infirmitas recreauit. Fortitudo fecit, vt quod non erat esset; infirmitas tua fecit, vt quod erat non periret. Cùm enim Cor meum sicut aquam bibisset iniquitatem, & inde in hydropisin,Matt. 4. 23. paralysin, variosq́ue morbos incidisset, tu, ô caelestis Medice, sanans omnem languorem & omnem infirmitatem, misericordiâ motus, languores nostros ipse tulisti,Isa. 53. 4 & dolores nostros ipse portasti. In te omnem medicamentorum vim, quâ Cor meum egebat, expertus es; atque ita, cùm ego noxios humores desudare deberem,Luc. 22. 44. tu pro me Sanguinem sudasti, tu apertis vndiq; venis cruorem tuum effluere permisisti, tu expurgantem fellis & aceti potionem pro me admisisti, vt mihi sanitatem tribueres. Vae vobis crudelissima peccataIsa. 7. 13 mea, quibus parum visum est molesta fuisse hominibus, nisi molesta fuissetis & Deo meo! Gratiae verò tibi, Domine Iesu, qui in Sanguine tuo incircumciso Cordi meo praeparasti balneum simul, & lauacrum. Complaceat, obsecro, tibi, vt in eodem abluas me, & sanitati restituas infirmum Cor meum. Liquescat illud tantae charitatis ardore. Si enim durissimus Adamas hirci sanguine mollescit, quomodo non duritia Cordis mei sicut cera liquefiet attactuSanguinis Agni immaculati? Repurga Domine, Cor hoc lixiuio Sanguinis tui, & emunda ab omni inquinamento, ab omni scoria & rubigine. Non contingat mihi, vt de ingrato Corde meo, nimiumq́ue obdurato, veterem illam querelam iterare cogaris: Multo labor sudatum est, & nonEzech. 24. 12. 13 exiuit de eo nimia rubigo eius. Immunditia tua execrabilis: quia mundare te volui, & non es mundata à sordibus tuis. Ampliùs igitur laua me Domine, ab iniquitatePs. 50. 4. mea: & à peccato meo munda me.

Iterùm ergo, iterumq́ue rogabo

Te iuste Iudex Cordivm,Breuiar. Rom.

Vt auseras piacula,

Sordesq́ue Cordis abluaes,

Donesq́ue Christi gratiam,

Vt arceantur crimina.

Laua Domine in Sanguine tuo,Missale Rom.

Laua Cor hoc sordidum,

Riga Cor hoc aridum,

Sana Cor hoc saucium,

Flecte Cor hoc rigidum,

Foue Cor hoc frigidum,

Rege Cor hoc deuium.

VINCVLVM CORDIS EX

FVNIBVS CHRISTI.

Traham eos in funiculis Adam, et in uinculis charitatis. Osea. 11.

Crimina,te, duro, fateor, mea, fune ligarunt,

Dulcior, astringat COR tibi, funis, amor.

41.

Lectio II. Vinculum Cordis, ex Funibus Christi.

Traham eos in funiculis Adam, &

in vinculis charitatis.

Oseae. 11. 4.

Crimina, te duro, fateor, mea, fune ligarunt.

Dulcior astringat Cor tibi funis amor.

COncvpivit Anima mea frequenter sequi te, ô bone Iesu, quocumque ires; sed eheu! funes peccatorum circumplexiPs. 118. 6 sunt me, & aggrauatiThren. 3. 7. sunt compedes mei, vt incedere non valeam. Traxi, proh dolor! iniquitatem in funiculis vanitatis, & quasi vinculum plaustri peccatum. Dicere & ego cum Manasse possum: Incuruatus sum multo vinculo2. Paralip. 36. ferreo, vt non possim attollere caput meum: & non est respiratio mihi. Ita scilicet, ita iniquitates suae capiunt impium,Prou. 5. 22. & funibus peccatorum suorum constringitur; ita ergo vinctus, & compeditus, nonpossum currere, immò ne ambulare quidem post vestigia pedum tuorum. Neque verò ignoranti hunc morbum, & languoremPs. 138. 16. meum commemoro: Imperfectum enim meum viderunt oculi tut. An non enim, ô Domine Iesu, Spiritus oris nostri,Thren. 4. 20. captus es in peccatis nostris, cui diximus: In vmbrâ tuâ viuemus. Propter manus meas operantes iniquitatem, traditus es in manus peccatorum: & quia nimiâ libertate primus Adam pater meus extendit manusPs. 118. 101. suas ad Arborem vetitam, manus tuae ligatae fuerunt: & quia à via mala non prohibui2. Reg. 3. 34, pedes meos, ideò pedes tui compedibus aggrauati sunt. Non igitur nescis, Domine, quàm parum expeditus sum ad currendam viam tuam. Cor meum, quod igneae naturae, atque admodum mobile creasti, multo torpore saucium, graui catenâ deuinctum iacet, adeoq́ue per se ire non potest, quò tantoperè tamen affectat. Quid igitur faciam, ô desiderium Cordis mei? obsecro te per funes & vincula, quibus propter me alligari dignatus es, astringe Cor meum tibi, & trahe illud post te; primùm quidem ad Crucem, indeIoan. 12. 23. verò vsque ad caelum. Tu enim dixisti: Cùm exaltatus fuero à terra, omnia traham ad meipsum. Benedictùm sit eloquium1. Reg. 25. 33. Domini mei! Fiat mihi secumdùm verbumLuc. 1. 38. tuum, ô Verbum aeternum. Trahe me ad te, qui exaltatus es in Cruce pro me; thrahe me in funiculis Adam, & in vinculisOseae 11. 4. charitatis. Vincula enim dolorum tuorum, vincula charitatis nobis effecta sunt; quibus nos tibi alligare dignaris. Tenax enimGilbert in Cant. hom. 19. funiculus amor: amor affectuosè trahit, cui est idipsum alloqui, quod est allicere; nihil amoris tenacius vinculo, nihil trahentius. Dicam ergo cum Sponsâ tuâ: TraheCant. 1. 3. me, post te curremus in odorem vnguentorum tuorum. Fessa sum, deficio; noli meBern. fer. 21. in Cant. deferere, sed trahe me post te, ne incipiam vagari post amatores alios, nec curram quasi in incertum. Trahe me quodammodo inuitam, vt fascias voluntariam: trahe torpentem, vt reddas currentem. Tu quidem, ô Domine, exultasti vt Gigas ad currendamPs. 18. 6. viam salutis nostrae, sed quis mihi det, vt sine timore de manu inimirocumLuc. 1. 74 meorum liberatus curram post te, & sequar te: nisi enim sequar te, numquam dahitur assequi te, numquam consequi te. Trahe me igitur post te, trahe Cor meum vinculo perfectionis, vt sequatur te, & alligetur tibi.

Qvam verò glorisosa sunt Cordi meo haec vincula tua, hi funiculi tui, qui diffi-Eccle. 4. 12. culter rumpuntur. Meritò de iis cum Dauide exultabundus canam: Funes cecideruntPs. 15. 6. mihi in praeclaris. Praeclara enim sunt vincula, quae me tibi, teq́ue mihi deuinciunt. Dicam & de illis, quod de SapientiaEccli. 6. 30. scriptum est: Erunt mihi compedes tui in protectionem fortitudinis, & bases virtutis, & torques tui in stolam gloriae: decor enim vitae est in illis, & vincula tua alligatura salutaris. Quàm libenter igitur iniiciam pedes meos in compedes tuos, & Cor meum dabo ligandum vinculis dulcissimae charitatis tuae! Quis mihi hoc tribuat, vt cum Paulo gloriari possim in vinculisPhil. 1. 13. meis, & vocari vinctus Iesu Christi: qui ideò gaudio repletus est, quòd vincula eius manifesta fierent in Christo, in omniChrysost. hom. 8. in Epist. ad Ephes. praetorio, & in ceteris omnibus. Vinctum enim esse propter te, Domine Iesu, illustrius est, quàm siue Apostolum, siue Doctorem, siue Euangelistam esse. Magna dignitas haec, & Regno quouis ae Confulatu maior; qui diligit & ardet Christum, eligit potiùs vincula ferre propter Christum, quàm caelos inhabitare: non enim caput ita splendidum reddit imposita corona margaritis conspicua, vt catena ferrea quae propter Christum fertur. Quid autem? si tam gloriosum est pro Christoalligari, quid erit cum Christo colligari, illiq́ue astringi? Mihi certè adhaerere DeoPsal. 72. 28. bonum est, & absolutum à vinculis peccatorum vinculis perpetuae charitatis alligari Amori meo, pro me alligato, vincto, & crucifixo. Ita quaeso mihi contingat, DomineAmbros. lib. 3. Epist. 25. Iesu! Quis enim refugiat vincula ma, quae soluunt, & non alligant? vincula tua, vincula charitatis; gloriosiùs ab his astringimur, quàm ab aliis absoluimur & relaxamur. Vincula tua voluntariaHieron. Ep. 127. sunt, & vertuntur in amplexus: quiq́ue his fuerit colligatus, dicet: Sinistra eius subMans. 27 capite meo, & dextera eius complecteturCant. 8. 3. me. Fruar, obsecro, his vinculis tuis Amor meus, & innoda Cor meum Cordi tuo, vt vnus tecum efficiar spiritus, vt vnus esse possim de numero eorum, de quibus Propheta tuus dixit: Post te ambulabunt, vincti1 Isaiae. 45 14. manicis pergent, & te adorabunt, teq́ue deprecabuntur.

FVLCRVM CORDIS,

CHRISTI COLVMNA.

Confirmate, CORDA uestra. Jacob. 5. 8.

Non flores, non poma, meum COR debile poscit,

Fulciet hęc tua me, christi, columna satis.

42.

Lectio III. Fulcrum Cordis, Christi columna.

Confirmate Corda vestra.

Iacob 5. 8.

Non flores, non poma meum Cor debile poscit,

Fulciet haec tua me Christe columna satis.

QVam instabile, & Iabile est Cor nostrum! Quasi mareIsaiae 57. 20. feruens, quiescere non potest, huc atque illuc fluctuat, &Iob. 14. 2 numquam in eodem statu permanet. Dignè pensare, & sufficienterBern. de interiori domo c. 64. aestimare non valeo; quae sit illa tam multiplex cogitationum Cordis mei volubilitas, & tam inquieta & infatigabilis velocitas, quae per tam multa, tam varia, tam infinita discurrere me facit. Nullâ enim horâ, & nullo temporis momento quiescere possum; sed per infinita spatia locorum, & volumina temporum, mirâ festinatione pertranseo. Faciliùs atomos mundiCap. 62. possem dinumerare, quàm motus Cor-dis mei. Velocitas animalium & volatilium meis motibus aequiparari non potest. Desideriorum meorum non est modus, quae discurrunt per innumerabiles formas creaturarum tuarum. Cogitationis Cordis mei in vnum figere non possum, quia valdè dissipatae sunt, torquentes CorIob 17. 11. meum, & rapientes illud in diuersa. Quis mihi det, ô desiderata tranquillitas mea, vt procella mea mutetur in auram,Ps. 106. 29. & sileant omnes fluctus eius? Vtinam, Domine, opponeres mari huis turbido vectem columnam tuam, & diceres: Vsque huc venies, & non procedes ampliùs; &Iob. 38. 11. hîc confringes tumentes fluctus tuos. Non possum, Domine, conqueri satis instabilitatem & inconstantiam Cordis mei,Isaiae 7. 2. quod subitò mouetur, sicut mouentur ligna syluarum à facie venti. Fluctuat etiam sicut nauis in medio mari. Esto tu, Domine, anchora huius nauiculae, & alliga eam solidissimae columnae tuae, ad quam pro meEphes. 4. 14. alligatus es, vt non ampliùs circumferatur omni vento. Sentio, Domine, quàm debile & infirmum sit Cor meum, quàm crebro timore vacillet, quàm saepè deiiciaturPs. 54. 9. à pusillanimitate Spiritus & tempestate, quàm frequenter deficiat atque desperet. Nescio sanè, an hoc non ipsa figura Cordismei me admoneat: superius enim latum, inferne in conum desinit, adeoq́; puncto insistere nequit, nisi ab alio sustentetur, aut eidem fortè alligetur. Quare, ô Domine, firmamentum meum, & retugium meum,Ps. 17. 3. oro te, suppone labanti Cordi meo columnam tuam, quae suffulciat me: nisi enim adhibueris manum tuam, citò subuerteturEccli. 27 4. domus Cordis mei. Creatoris enim omnitenentis omnipotentia causa est subsistendiProsper in sententiis. omni creaturae. Corrobora igitur, Domine, Cor meum, & sustenta me; confirma columnas eius, vt non corruat.

Dilecta illa Spons tua, ô Rex pacifice, defectionem Cordis patiens, exclamabat: Fulcite me floribus, stipate me malis,Cant. 2. 5. quia amore langueo. Ego verò prae delitiosis illis fulcimentis, eligo mihi fortissima columnam tuam, quam brachia tua circumplexa sunt, & cui te alligatum credo, non vt ab ea firmitatem acciperes, sed vt illam tu fortior fulcires. In hac columnâ ego sperabo,Ps. 26. 3. per hanc sustentabor, & erit mihi columna, vt requies. Neque verò marmoriEccli. 36 26. innitor, dum hac columnâ fulcio Cor meum; sed tibi ipsi fortitudo mea. Non enim diuido te à columnâ illâ, ad quam amore mei alligari dignatus es, Deus meus,Iob. 26. 11. coram quo columnae caeli contremiscunt.

Ps. 70. 3.Tu ergo ipse es columna mea, & firmamentumHeb. 1. 3. meum, qui portas omnia verbo virtutis tuae. In te ergo recumbet debile Cor meum, vt incedens per vias huius vitae, & sensim ascendens de deserto, cumCant. 8. 5. Sponsa tua innitar super Dilectum meum. Veniant venti, excitentur tempestates, insurgantIudae 1. 13 fluctus feri maris, firmiter stabit Cor meum, firmissimâ hac columnâ sustentatum.Ps. 26. 6. Si consistant aduersum me castra, non timebit Cor meum. Si exurgat aduersum me praelium, in hoc ego sperabo. quis mihi det, O Dilecte mi, vt tecum alliger ad columnam, & stringam te, & fortior efficiar alligatus, quàm solutus? Nónne enim vitis, dum suis flagellis palum cui alligatur amplectitur, ab ipso sustentatur? Ita & quisquis tibi innititur, stabilis & constans permanebit, nec vacillabitPs. III. 7. vmquam, quia scriptum scit: Confirmatum est Cor eius, non commouebitur,Hebr. 13. 9. donec despiciat inimicos suos. Stabilire igitur digneris gratiâ tuâ Cor meum, tuMissale Roman. qui es fragilitatis humanae singulare preaesidium; & concede, vt, qui sine te subsistere non valeo, columnae Passionis tuae subnixus, inueniar semper in fide tua stabilis, & in amore tuo constans.

STIMVLVS CORDIS CHRISTI FLAGELLA.

Virga in dorso eius, qui indiget CORDE. prou. 10. 13.

Cessat iners, cessant tua cum vigilare flagella:

Coge, Amor, inuitum COR meliora sequi.

43.

Lectio IV. Stimulus Cordis, Christi Flagella.

Virga in dorso eius, qui indiget Corde.

Prouerb. 10. 13.

Cessat iners, cessant tua cum vigilare flagella,

Coge Amor inuitum Cor meliora sequi.

COntremvit Cor meum intra me, & conturbatum est vehementer; dum considero te, mitissime Agne, planè nudum, & columnae crudeliter alligarum, flagellis durissimè caedi, ac laniari. Quis credidissit, Domine, eò vsque progressuram iniquitatem filiorum hominum quos creasti, vt supra dorsum Creatoris sui fabricarent peccatores,Ps. 128. 3. & prolongarent iniquitatem suam? Obstupescite caeli super hoc, & portaeIer. 2. 12. eius desolamini: Angeli pacis flete, & omnes habitatores terrae vlulate; quiaIdem 47. 2 ille, de quo scriptum est: Flagellum non appropinquabit tabernaculo tuo,nunc non vno flagello, sed innumeris cingitur,Ps. 45. 5. pectusq́ue Dei capax, tabernaculum quod sanctificauit Altissimus, impiâ militum manu laceratur. Rabidi illi canes, quiPs. 21. 17 circumdederunt te, mansuetissime Iesu,Iob. 16. 15. conciderunt te vulnere super vulnus, & nullâ commiseratione moti, nullo sanguinePsal. 68. 27. satiati, supra dolorem vulnerum tuorum addiderunt. Sed mirandum magis est, quòd ad hoc spectaculum non commoueantur Corda nostra, quae certissimâPsa. 33. 8 fide credunt, quòd propter scelus populi tui percussus sis, quodq́ue disciplina pacis nostrae super te sit. Dignissimum quidemLuc. 12. 47. est, vt seruus sciens voluntatem Domini, & non faciens, plagis vapulet multis; Ian. 4. 34. sed quòd tu Vnigenite Fili Dei, cuius cibus fit vt faceres voluntatem Domini, & non faciens, plagis vapulet multis;Ioan. 4. 34. sed quòd tu Vnigenite Fili Dei, cuius cibus fuit vt faceres voluntatem Patris, flagellatusPs. 72. 14 fueris totâ die, vt quae non rapuistiPs. 68. 5. exolueres, indignissimum omninò, atque ab omni sensu alienum est. Verùm hoc consilium aeterni Patris tui fuit, vt liuoreIsaiae 53. 5. tuo sanaremur. Omnes enim nos quasi oues erraueramus, vnusquisque in viam suam declinauerat; at Pater misericordiarum posuit in te iniquitatem omnium nostrùm, atque ideò percussus à Deo, & humiliatus, vulneratus es propter iniquitates nostras, attritus propter scelera nostra.

Gratiae tibi, Domine Iesu, qui propter flagitia Cordis nostri, in flagellis paratusPsal. 37. 18. fuisti, & iram Patris tui castigatus mitigasti.

Sed iam reuertere ad Cor tuum, ô Anima mea, & vide quid hîc discere debeas, & facere Cordi tuo. Si enim Cor filij habes, non debet respuere flagella, quibus enim Deus tamquam filiis loquitur, dicit: Fili mi noli negligere disciplinamProu 3. 11. Domini, neq; fatigeris dum ab eo argueris; quem enim diligit Dominus castigat, flagellat autem omnem filium quem recipit. FlagellatioHeb. 12. 6. ergo, filij Dei nota est. Ne te ergo sine flagello speres futurum, nisi fortè cogitesAug. in Psal. 31. exheredari: nullus enim filius sine flagello, etiam vnicus Dei Filius licet sine peccato, non tamen sine flagello. Audi porrò, ô Anima mea, loquentem deinceps Apostolum ad Cor tuum, & flagella velut filiorum Dei characterem commendantem ausculta: Tamquam filiis vobisHeb. 12. 7. offert se Deus. Quis enim filius, quem non corripit Pater? Quòd si extra disciplinam estis cuius participes facti sunt omnes, ergo adulteri, & non filij estis. Multiplicentur ergo, Domine, super me flagella, vt hereditatem filiorum tuorum possim accipere,Rom. 8. 29. & conformis fieri imaginis Filij tui, pro me flagellati.

Sed quae vtilitas Cordi meo, quaeveRom. 3. 2 necessitas illud flagellandi? multa per omnem modum. Primùm quidem vt castigatione voluntariâ, Cordis afflictione, peccata per ipsum commissa expientur, atque ita ab aeterno damnationis flagello liberetur. Ideò enim flagella tua peccantibus nobis immittis Domine, vt misericorditer parcas; sic enim de posteris DauidPs. 88. 32. dixisti: Si iustitias meas profanauerint, & mandata mea non custodierint, visitabo in virgâ iniquitates eorum, & in verberibus peccata eorum: misericordiam autem meam non dispergam ab eo, neque nocebo in veritate mea. Clementiae ergo2. Reg. 7. 14. tuae est, Domine, quòd iniqua gerentes arguas in virgâ virorum, & in plagis filiorum hominum. Vae autem iis qui cum hominibusPs. 72. 5. non flagellabuntur, cum daemonibus enim posteà flagellabuntur; tales suntIob. 21. 9 impij illi, de quibus Iob: Domus eorum securae sunt & pacatae, & non est virga Dei super illos; sed qualis virga eos maneat, mox aperit, dicens: Ducunt in bonis dies suos, & in puncto ad inferna descendunt. Corripe me igitur, Domine, in virgâ filiorum hominum, ne in aeternum proiicias me. Deinde Cor hoc meum vecors, tardum, ac pigrum stimulo indiget ac scuticâ,quâ excitetur ad currendam viam mandatorumPs. 118. 32. tuorum. Flagellum equo, & chamus asino, (dixit Sapiens) & virga in dorso imprudentium.Prou. 26. 3. Cor meum, velut equus refractarius restitat, unde flagello & calcaribus eget. Pigrum est instar Asini, nec gressum promouet nisi flagelletur. Stultum est, & viam prudentiae ignorat, nec ingreditur eam, nisi virgâ coactum.

Assidva ergo ei, Domine, flagella tua,Eccli. 30. 1. ne in insipientia pereat. Instar trochi est Cor meum, consistere in cono non potest nec moueri, nisi flagris impellatur: tam parum scilicet, Domine, amat te, tam parum currit post te, vt nisi tribulatione & flagellis adigi non possit ad quaerendam faciem tuam; in eorum nempe numero est, de quibus Regius Vates dixit: MultiplicataePs. 15. 4. sunt infirmittes eorum, posteà accelerauerunt. Gratulabor mihi igitur, Domine, in tuis flagellis, quae ad meliora, immò ad te Optimum Cor meum impellunt.

Sed quid vltrà boni latet in his flagellis? erudiunt sanè imprudens Cor & Sapientiam ei tribuunt. Stultitia enim colligata est in Corde pueri, & virgaProu. 22. 15. disciplinae fugabit eam, vt inquit Sapiens; qui alibi quoque ait: Virga,Prou. 29. 15. atque correptio tribuit sapientiam. Et:Prou. 23. 2. Virga in dorso eius, qui indiget Corde. Quàm multi insipientes, socordes, immò fine Corde redierunt ad Cor, postquam flagellis Domini afflicti sunt, TestisIerem. 31. 18. Ephraim transmigrans, & dicens: Castigasti me, & eruditus sum, quasi iuuenculusEccli. 23. 2 indomitus. Quis igitur superponet in cogitatu meo flagella, & in Corde meo doctrinam sapientiae, ne increscant ignorantiae meae, & multiplicentur delicta mea, & peccata mea abundent? DomineEccli. 23. 1. Pater, & Dominator vitae meae, per Vnigenitum Filium tuum pro me flagellatum,Missale Roman. te humiliter rogo, vt flagella tuae iracundiae, quae pro peccatis meis mereor, auertas: & pro iis flagella aduersitatis de paternâ tuâ manu patienter suscipiam; vt iis eruditus, discam sicut Filius tuus ambulauit, & ipse ambulare; & adoptionem filiorum Dei merear recipere.

SEPIMENTVM CORDIS CORONA SPINEA.

Sepiam uiam tuam spinis. Osea. 2. 6.

Ne careat tua spina rosis, COR concolor armet,

Horto arcet stygias, seps diadema feras.

44.

Lectio V. Sepimentum Cordis, Corona Spinea.

Sepiam viam tuam spinis.

Oseae. 2. 6.

Ne careat tua spina rosis, Cor concolor armet:

Horto arcet stygias, seps- Diadema, feras.

BEnignissime Domine, cui deliciae sunt esse cum filiisProu. 8. 31. hominum, voluisti Cor meum fieri quasi Paradisum deliciarum, & hortum voluptatis, quem ipse caelestis Hortulanus plantasti, & aquis gratiae tuae rigasti, vt vnus essem de numero eorum, de quibus Propheta tuus dixit: Eritq́ue AnimaIerem. 31. 12. eorum quasi hortus irriguus. Spiritualem autem hunc hortum, ô caelestis Sponse, seapè visitas & ingrederis, siue vt deambules in Paradiso ad auram post merdiem, siue vt consideres num quidGen. 3. 8. in culturâ eius desit, videasq́ue si floruitCant. 7. 12.vinea, si flores fructus parturiunt, si floruerunt mala punica. Quin & descendis inCant. 6. 1. hortum nucum, ad areolam aromatum, vt pascaris in hortis, & lilia colligas, comedasq́ueCant. 5. 1. fructum pomorum tuorum. Quare, cùm tanta sit tibi horti Cordis mei cura, tamq́ue frequens ad eum accessus, seriò mihi procurandum est, vt talis omninò sit, qualem desiderat Anima tua. Quid autem inter cetera de horto tuo, vnicam Columbam tuam depraedicans, dixisti?Cant. 4. 14. Hortus conclusus, soror mea Sponsa, hortus conclusus; iterasti autem verbum istud, vt designares duplice munitione Cor nostrum egere: vna enim ei satis non est maceria. Omnimodus igitur mihi hoc curandum est, vt sepem horto meo circumducam,Psal. 79. 14. ne fortè Aper de sylua exterminet eum, aut singularis ferus depascatur eum.Cant. 2. 15. Timendum quoque ei est à vulpibus paruulis, quae demoliuntur vineam, quam &Psal. 79. 13 destructâ maceriâ vindemiant omnes qui praetergrediuntur viam. Tanti igitur refertEccles. 36. 29. horum hunc esse benè conclusum, & sepe circumdatum; vbi enim non est sepes,Isaiae 58. 12. diripietur possessio. Vt igitur fiam aedificator sepium, vnde mihi earum materiam conquiram? vbi inueniam rubum aut dumum, vepres, & textiles ramos, è quibushanc mihi sepem plectam? Liceat mihi,

ô Rex pacifice, ad hoc vti spineo diademate,Cant. 3. 11. quo coronauit te impia mater Synagoga in die laetitiae Cordis tui, & desponsationis cum Anima mea. Terra enim nostra, quam sudore vultus tui irrigasti, sentes & spinas protulit tibi. Tu verò, ôIerem. 14. 8. Domine, qui factus es velut colonus, agrum hominis pigri, quem totum repleuerant vrticae & spinae, expurgasti, atqueProu. 24. 30. ideò vineae tuae pampinis, & agri tui spicis (vt messis tempore Agricolae solent) coronari voluisti:

Omnia nostrorum accipiens spineta malorum.Sedul. l. 4. car. Tertul. de corona milit.

Redimitus es igitur spinis, vt terrae Cordis nostri spinas extirpares & peccati aculeos in tui capitis tolerantiâ obtunderes.

Sertvm ergo hoc spineum erit sepes Cordis mei, quae facilè illud tutabitur ab incursantium bestiarum iniuriâ. Coronent se alij rosis, ego ad honorem spinis coronati pro me Capitis mei, spineam coronam Cordi meo circumplectam; in huiusmodi laetabor, & esse subIob. 30. 7 sentibus delicias computabo: hîc, velut liliumCant. 2. 2. inter spinas, Cor meum à vellicantium manibus liberum permanebit. Armat spina rosas, armabunt hae spinae hortumCordis mei contra omnes aduersarios.Clem. Alexand. l. 2. paed. c. 8.Hoc enim Diadema inimicum iis, qui insidiantur, eos prohibet: iis autem, qui in Ecclesiâ simul versantur, amicum; eos circumsepit & munit. Haec corona est flos eorum, qui crediderunt in eum, qui fuit glorificatus; cruentat autem & castigat eos, qui non crediderunt. Meritò sanè sepem Cordis ex spinis tuis contexam. An non enim consilium tuum illud es, ô Sponse suauissime? Numquid non per osEccli. 28. 28. Ecclesiastici dixisti: Sepi aures tuas spinis? Cùm enim aures, oculi, reliquaq́ue sensuum organa, portae velut Cordis sint, per quas omnia sensibilia in ipsum Cordis penetrale intrant, optimè omninò iubes, vt si Cor velimus habere munitum, ostia illius spinis obturemus, atque vnidique hortum nostrum spinis sepiamus. Aliud porrò beneficium, dilectissime Sponse Cordis mei, in spinis tuis mihi prouidisti. Videns enim multiplices fornicationes Cordis mei, quamq́ue saepè currat ad virum alterum, dixisti per ProphetamOsea 2. 6. 7. tuum: Ecce ego sepiam viam tuam spinis, & sepiam eam maceriâ, & semitas suas non inueniet; & dicet: Vadam, & reuertar ad virum meum priorem: quia benè mihi erat tunc, magis quàm nunc. Spinaeenim tribulationum, quas misericorditer saeuiens saepiùs immittis, Corda nostra ita concludunt, vt non liceat eis ire quò desiderabant, sed reuertantur ad te virum suum priorem: sicut olim Israëlitae, cùmPsal. 77. 34. occideres eos, quaerebant te & reuertebantur, & diluculò veniebant ad te. Sed & spinea corona tua, Domine, & consideratio dolorum, quos ea tibi inflixit, sepiet viam Cordis mei spinis, ne excurrere velit & vagari post greges sodalium suorum,Cant. 1. 6. ne sectari velit delectabilia & vanitates sensuum; sed maneat in horto tuo tecum, consors spinarum & tormentorum tuorum. Eligam ergo, cùm Lectissima Sponsa tua Catharina Senensi, spineam coronam prae aureâ, illaq́; Cor meum circumcingam, timens, multumq́ue reformidans, sub capite spinato membrum esse delicatum. Muniat, oro Domine, Cor meum spinea corona capitis tui, vt per medios tribulationum aculeos, ad immarcessibilem coronam gloriae tandem pertingere merear. Amen.

PICTVRA CORDIS EX SINDONE

VERONICAE EXPRESSA.

Signatum est super nos lumen uultus tui Domine.

dedisti laetitiam in CORDE meo. Psal. 4. 7.

Inspice prototypon, tensiq́ue in sindone CORDIS

Dilecti faciem spinea pingat acus.

45.

Lectio VI. Pictura Cordis, ex Sindone Veronicae expressa.

Signatum est super nos lumen vultus tui

Domine, dedisti laetitiam in Corde

meo Psal. 4. 7.

Inspice prototypon, tensiq́ue in sindone Cordis

Dilecti faciem spinea pingat acus.

QVam felix, Domine, munere tuo, quàm fortunata fuit illa Veronice, siue Veronica; quae tibi sub trabali Cruce gementi, praeq́ue laboris, itinerisq́ue molestiis extremè fatigato, & tantum non fatiscenti sudarium obtendit, quo vultum tuum benedictum, sanguine, suderoq́ue conspersum abstergeres. Recepit verò Mnemosynon omni veneratione dignissimum; velum siquidem illud venerandae faciei tuae applicatum, viuam eiusdem effigiem impressam retinuit, magno piae illius menti solatio. Desideraui & ego saepissimè, ô speciose formâPs. 44. 3. prae filiis hominum, faciem illam tuam decoram, & plenam gratiarum, faciem illam,1. Pet. 1. 12. in quam desiderant Angeli respicere, imprimi Cordi meo, tamquam mollissimae cerae, vt pertetuam tui retineret imaginem.Iob. 19. 24. Quoties optaui, vt celte sculperetur in silice Cordis mei viua effigies serenissimi vultus tui! Nosti Domine, quàm saepè concupiui, vt claui illi, qui caeli fabricatrices manus tuas, & beatissimos pedes terebrarunt, efficerentur mihi caelum, quo profundissimè exararem, incideremq́ue te in lamina Cordis mei! O quoties tibiPs. 26. 9. dixit Cor meum: Exquisiuit te facies mea! faciem tuam Domine requiram. Ne auertasCant. 2. 14. faciem tuam à me! Quoties dixi: Ostende mihi faciem tuam, & decorem vultus tui,Psal. 44. 13. quem deprecantur omnes diuites plebis. At hactenus non licuit esse tam beatos.

Qvid igitur faciam, aut quod consilium excogitabit Cor meum cupidissimum speciei & pulchritudines tuae? Quid agam Domine, vt fruar similitudine & imagine faciei tuae? Scio quid faciam: ingeniosus amor est, quod ille suggerit, perficere tentabo: tigilla mihi de Crucis tuae ligno accipiam, quę in quadratos margines compingam, in quibus Cor meum, tamquam telam mundissimam, explicabo, illudq́; funibus, quibus alligatus es, ô libertas mea, in quadrum ita distendam, vt nullam habeat plicam vel rugam, planumq́; fiat, in quo efformetur pictura faciei tuae. Quis verò hic Apelles, qui viuis coloribus hanc mihi exprimat? Quis Zeuxis aut Parrhasius, lineamenta haec, Veronices sindoni impressa, artifice manu imitabitur. Ipse ego hîc, dum alius non est, qualiscumq; pictoris munus obido, & respiciens in faciem Christi meiPsal. 83. 10. sudario impressam, eamdem, quâ potero, in Corde meo phrygio opere adumbrabo. Sed vbi acus? vbi byssus? vbi versicoloria fila? Ignosce Domine, reuerentiam Amor nescit, foras mittit pudorem; à tua hęc omnia desumam Passione. Suspiciendum Angelicis potestatibus caput, sed spinis, eheu! coronatum, omnia mihi haec suppeditabit. Pro radio enim & acu, mihi erit spina vna diadematis tui, quae sanguine tuo purpurara, quoties Cordis mei telam punget, eamdem roseo cruore pinget; nec opus mihi bysso, sed euulsis è sacrâ caesarie tuâ & honorandâ barbâ capillis texere mihi liceat. Quòd si non satis variegata viedatur haec pictura, lacrymis, ô Christe, tuis, nimium ruborem temperabo; vt pingam scilicet Dilectum meum candidum & rubicundum.Cant. 5. 10. Quis verò exactam adeò hîc pulchri-tudinem requirat, cùm ipsi prototypo nonIsa. 53. 2 fuerit species neque decor; cùm fuerit quasi absconditus vultus eius & despectus,Ps. 21. 6. putatus quasi leprosus & percussus à Deo, vermis & non homo; opprobrium hominum, & abiectio plebis. Nullus ergo in Nazareaeo meo nimium candorem requirat, quem non licuit exprimere, nisi inCant. 3. 11. diademate quo coronauit eum mater sua. Nemo à manu mea columbinos illos oculosCant. 5. 12. velut lacte lotos expectet, cùm imbres lacrymarum, & defluentem stillantes sanguinem defigurare oportuerit. Qualis qualis tamen haec pictura est, aptissima illa & gratissima est Cordi meo; & ideòPs. 4. 7. cum gaudio & exultatione dicam: Signatum est super me lumen vultus tui Domine: magno vtique fructu; nam idcircò dedisti laetitiam in Corde meo. Quid enim dulcius? quid laetius, quàm in Corde suo portare Imaginem filij Dei? Aptissimum porrò est, vt haec phrygia acu Cordi intexetur; vt ita non in superficie tantùm haereat, sed vndique Cor penetret, & ex vtraque parte sanguineum Sponsum depictum exhibeat. Delebilis est pictura, quae calamo fit aut penicillo: oblitterari potest luto laminae sculptura; eradi possunt altissimae caelatae litterae: emollita cera,aut nouo impresso signaculo, perit quae ei anteà erat impressa forma. Mea autem indelebilis est pictura; stabit quamdiu Cor stabit; eradi aut scindi non potest, nisi Corde ex parte lacerato. Manebit igitur Cordi meo indita amorsi mei facies: Fasciculus Myrrhae Dilectus meusCant. 1. 12. mihi, inter vbera mea, in medio Cordis mei, commorabitur. Ita fiat, Domine Iesu! Illustra faciem tuam super Cor serui tui,Psal. 30. 17. mansionem tuam in eo fac, nec deseras donec reuelatâ facie videam te, & adimpleas2. Cor. 3. 18. me laetitiâ cum vulto tuo in aerternum benedicto.Ps. 15. 11.

COR. PHIALA CHRISTO SITIENTI.

Dabo tibi poculum ex Vino cindîto. Cant. 8. 2.

Resque. quę Iudę genus offert, pocula fellis.

Compuncti CORDIS sed bibe, sponse, merum.

46.

Lectio VII. Cor Phiala Christo sitienti.

Dabo tibi poculum ex vino condito.

Cant. 8. 2.

Resque quae Iudae genus offert pocula fellis,

Compuncti Cordis sed bibe Sponse merum.

ADmirandvm valdè fuit, Amator hominum Iesu, quòd tu, apud quem estPsal. 35. 10. fons vitae, & aqua saliens in vitam aeternam, fatigatus ex itinere, sedensq́ue supra fontem, mulieri Samaritanae dixeris: Da mihi bibere.Ioan. 4. 7 Quam petitionem & ipsa non parum admirabatur. Verùm, sitis illa multò grauior, multoq́ue admirabilior fuit, quam Passionis tuae tempore tolerasti, quam non dubito ipsos quoque Angelos in admirationem rapuisse, de qua sola in CruceIoan. 19. 28. conqueri voluisti, & iam tanto ante tempore apud Prophetam Regium lamentabiliter eam deplorasti: Aruit, dicens,Psal. 21. 16. tamquam testa virtus mea, & lingua meaCartag. hom. 7 de pass. l. 11.adhaesit faucibus meis. Quid est hoc, Domine, quòd tu qui das potum omni carni, ipsemet sitias, & non habeas qui refrigeretIudic. 15. 19. arentem linguam tuam? Sampsoni sitienti, aquam potabilem ex asini mandibula dedisti.Gen. 21. 19. Sitiuit abiectus puer Ismahel in deserto, & matri Agar Angelus puteum aquaeNum. 20. 11. detexit. Sitiuit rebellis populus Iudaeorum, & largissimas aquas petra eis suppeditauit.3. Reg. 17. 3.Ne siti periret Elias, iussus est recedere ad torrentem Carith, vt ex eo biberet. Et DominoMatth. 10. 42. vniuersorum, calix aquae frigidae negatur. Potus enim ille, quem vitis aliena, Synagoga Iudaica, Plantatori suo offert,Ps. 18. 11 non potus est, sed tormentum: DeCant. 2. 14. quo audire lubet eloquium tuum, super mel dulce. Sonet vox tu in auribus meis: & explica mihi, ô Dilecte mi, vinum illud, quod tibi sub mortem propinatumPs. 68. 22 est. Dederunt, inquis, in escam meam fel; & in siti mea potauerunt me aceto. CircumdeditThr. 3. 15 me (impia Synagoga) felle, repleuit me amaritudinibus, inebrauit me absynthio. Sed augetur haec crudelitas, quòd & ego ex amaro Corde meo propinemMatth. 27. 34. tibi quotidie vinum cum felle mixtum, dum bona opera malâ intentione vitio, & corrumpo. Quid reddo tibi è vineâ,Deuter. 32. 32. quam plantauit dextera tua, nisi vuam fel-lis, & botros amarissimos? Tu stabiliuisti Cor meum fructu frumenti, vini, & olei;Ps. 4. 8. & pro eo, eheu! obtuli tibi fel draconum,Deuter. 32. 33. & venenum aspidum insanabile. Doleo, Domine, super ingratitudine meâ tantâ; atque opto deinceps, conuerso Corde in vineam electam, & phialam auream, charitate rutilantem, ex eodem propinare tibi vinum optimum, dignum Dilecto meoCant. 7. 9. ad potandum, labiisq́ue & dentibus illius ad ruminandum. Verùm, vt hoc de Cellario Cordis mei proferam, necesse est, vt priùs cognoscam quidnam sit illud, quod tantopere sitis. Sitis enim tua, salus nostra, redemptio nostra, conuersio Animarum nostrarum est: quae multò plus, quàm Corporalis cruciatus te torquet. Quis mihi det, Domine Deus meus, vt possim restringere hanc sitim tuam, & potare te vinoPs. 59. 5. compunctionis, de fluentis è torculari contriti Cordis mei! Lego scriptum: DateProu. 31. 6. 7. siceram moerentibus, & vinum his qui amato sunt Animo; bibant, & obliuiscantur aegestatis suae, & doloris sui non recordentur ampliùs. Quàm congruum esset, Domine, vt tibi in maximo moerore & armaritudine Anima existenti, hoc, quod ad mortem damnatis negari non solet, beneficium impenderetur; qui vtique iaminde à Natiuitatis tuae exordio flagrantissimam hanc sitim semper habuisti, eamq́ue in vltima mortis hora maximè aperuisti, vt tuus in nos Amor, planè eximius, nobis apertè pateret. Quis autem, ô amantissime Sponse Animae meae, adeò ferus sit, qui, cùm audit te raucâ & intermoriente voce dicentem,Ioan. 19. 28. Sitio, non mitescat, & liquefiat, vt totus conuertatur in potum, & leniat sitim amore captae Animae tuae? Quis non os illud, quod verba vitae aeternae deprompsit, & ignita illa eloquia, penetrantia vsq;Hebr. 4. 12. ad diuisionem Animae & Spiritus toties erectauit, refocillare optaret, etiamsi maximo2. Reg. 23. 15. labore idipsum ei constaret? Concupiuit in siti sua Dauid aquam de Cisterna Bethlehem, & tres viri fortissimii irruperunt castra Philisthinorum, & haustam aquam attulerunt ad Regem: & non curram ego per medios cuneos aduersariorum meorum, per mille pericula Animę meę, vt hauriam aquam ad refocillandum Dilectum meum? Vereor enim, ne mihi dicat aliquando:Matt. 26 35. Sitiui, & non dedisti mihi bibere. Vtinam, Domine, vnicum solatium Animae meae, dirumperes penetralia Cordis mei, & scaturire facias fontes & torrentes inPs. 109. 7. medio pectore meo, vt de torrente in via bibas, antequam vitam morte claudas. Siforem beneficio gratiae tuae instar amatae Sullamitidis tuae, darem equidem in hac aestuantissima siti tua, ori tuo poculum exCant. 8. 2. vino condîto, & mustum malorum granatorum meorum. Qualiscumq; tamen sum, offero tibi Cor meum, vt inde bibas qualemcumque amorem meum, satagentem sedare sitim tuam. Bibe Domine, obsecro te,Ioan. à Iesu Maria in Theolog. myst. bibe Cor meum liquefactum, quod cupit infundi Cordi tuo, & misceri amore liquescentibus visceribus tuis. Bibe citò, precor te, & absorbe vota mea, & innumera libamenta, quae profero tibi de praecordiis meis: & celebrabo conuiuium Regis mei, conuiuium, cui praesidet sollicitus amor, qui poculis alternis certare solet. Verùm quid loquor, suauissime Deus Cordis mei? quale refrigerium tibi paro Cordis vnius eliquatione, quâ velur aquae guttâ, magis irritabitur inexplebilis sitis tua? Vtinam liceret mihi, tenerrime Sponse Animae meae, vniuersa generis humani Corda liquare, vt hoc potu dulcissimo sitis tua sedaretur! sed vt video, cùm tantus non suppetat potus, prae siti moriturus es. O sitis! ô sempiterne ardor, vre me, vt satier à fonte viuo, qui surgit in amoenissimo Paradiso deliciarum, & irrigat ciuitatem Dei.

COMPVNCTIO CORDIS

CLAVO TIMORIS DEI.

Confortauit eum clauis ut non moueretur. Isaia. 41. 7.

Hoc mihi COR sancti clauo transfige timoris.

Pro me, qui clauis in cruce fixus eras.

47.

Lectio VIII. Compunctio Cordis clauo timoris Dei.

Confortauit eum clauis, vt non moueretur.

Isaiae. 41. 7.

Hoc mihi Cor, sancti, clauo transfige, timoris,

Pro me qui clauis in Cruce fixus eras.

SItivit in te Anima mea,Ps. 62. 3. & Cor meum multipliciter Deus meus: desiderio enim desideraui sequi te, & coniundi tibi; ideoq́ue rogaui te per viscera misericordiae tuae, vt in funiculisLuc. 78 Adam, & vinculis charitatis traheresOseae 11. 4. me post te, & alligares me tibi. Verùm, quae mea infidelitas fuit, confregi iugum, dirupi vincula, & retrò recessit Cor meum.Ier. 5. 5. Quo nexu igitur me tibi astringes, vt ampliùs non discedam à te? Confringi possunt vincula, computrescere funes; at fortiùs & duriùs figunt claui. Quare, ô Domine, clauis tuis confige me tibi, vt nihil omninò sit quod me possit separare à cha-Rom. 8. ritate tua, possitq́ue de me illud dici: ConfortauitIsaiae 41. 7. eum clauis, vt non moueretur. Voluisti tu, ô Sponse Animae meae, priùs quidem funibas trahi & extendi, deinde verò in Cruce clauis configi, qui sacras illas manu tuas foderunt, & terebrarunt. Quid autem hoc significare dicemus, nisiRom. 8. 29. quòd electos tuos, quos praedestinasti conformes fieri imagini tuae, per hos gradus prouehas ad salutem? Primùm enim trahis eos funibus ad te, deinde etiam fortiùs clauis tibi configis. Fune, ô Redemptor, alligatusBernard. Serm. de triplici vinculo. tibi est, qui dum vehementiore tentatione turbatur, proponit sibi honestatis intuitum, memoriam promissionis, & hoc interim se fune retinet, ne propositum penitus abrumpatur. Durum profectò vinculum & molestum, sed & periculosum nimis, & quod diu tenere non possit. Siquidem putrescunt funes, & pudoris vinculam nos obliuiscimur, aut abrumpimus citò. Est autem qui clauis configitur Domino Maiestatis, quem timor Dei ligat, qui non expauescit ad vultus hominum, sed ad memoriam gehennalium tormentorum. Et hic quidem peccare non metuit, sed ardere. Duriùs tamen & fortiùs primò imprimitur, quia cùm ille vacillet in proposito, iste propositum nonPs. 118. 20. amittit. Confige igitur, timore tuo carnesmeas; clauum timoris tui adige per Cor meum, vt vel sic diligam te. Vt verò expressiùs desiderium Cordis mei Dilecto meo exponam, opto fiat in me, quod factum est in te propter me, & meam salutem. Quid illud, quaeso? Audi Iesu Sacerdos magne, tu & amici tui, qui habitantZachar. 3. 8. 9. coram te. Nónne Pater caelestis dixit de te: Ecce lapis quem dedi coram Iesu, super lapidem vnum septem oculi sunt: Ecce ego caelabo scultpturam eius, ait Dominus exercituum: & auferam iniquitatem terrae illius in die vna. Lapis hic Tu ipse es, Domine Iesu,Hier. Rupert. in cap. 3. Zachar. lapis summus, angularis, electus, in fundamento fundatus, in quo septem dona Spiritus sancti, vt septem oculi, requieuerunt. Hunc lapidem clauis Crucis Deus Pater per manus Iudaeorum caelauit, vt in die vna Passionis tuae, auferret iniquitatem terrae. Eîa age, Dilecte mi, ad imaginem & similitudinem istius, sculpe etiam in Corde meo timorem tuum: esto quaeso tu Caelator;Ier. 23. 29. clauus Crucis tuae scalprum & caelum; malleus verbum Dei (verba enim tua quasi malleus conterens petram) lapis verò sit Cor meum. In hoc ergo, ô Diuine sculptor, profundissimè insculpe timorem tuum, vt ille me à noxiis reuocet, & tibi configat Cor meum. TimorEccli. 1. 27.enim Domini expellit peccatum. Confige ergo clauis, & destrue fomenta peccati,Ambr. in Ps. 118. moriatur in carne mea omnis illecebra delictorum: libertatem vagandi cupiditas voluptatum Cruci affixa non habeat. Est enim quidam clauus spiritalis, qui patibulo Crucis Dominicae affigat has carnes. Quòd si carnes istae reiiciunt clauos diuini timoris,Gen. 6. 3. haud dubiè dicitur: Non permanebit Spiritus meus in his hominibus, quoniam carnes sunt. Nisi igitur affigantur Cruci, & configantur clauis à timore Domini, non permanebit in his Spiritus Dei. Confige igitur timore tuo Cor meum, vt mortificationem tuam, Domine Iesu, in Corpore meo iugiter portem.

Sed tam timor Domini, quàm clauus Crucis, qui illum designat, erit mihi proAmbros. de obitu Theodos. praesidio & fraeno. Sic enim accepimus, Helenam Constantini matrem, clauos Crucis tuae, ô Domine, inuenisse, & vnum fręno alterum Diademati Imperatoris intexuisse. Non insolentia ista, sed pietas est; cùm defertur sacrae Redemptioni. Rectè in capite clauus, vt vbi sensus est, ibi praesidium. In vertice corona, in manibus habena; corona de Cruce, vt fides luceat; habena de Cruce, vt potestas regat. Impletum est in eo Zachariae vaticinium: Indie illa erit quod super fraenum equi est,Zach. 14. 20. sanctum Domino omnipotenti. Quare sanctum super fraenum, nisi vt ImperatorumIta exponunt Greg. Tur. de gl. Marc. c. 8 insolentiam refraenaret, & sancto dicere Spiritu videretur: Nolite fieri sicut equus & mulus: sed in fraeno & chamo maxillas eorum constringe. Sit quoque, Domine,Niceph. l. 8. c. 29. clauus timoris tui Cordi meo galea salutis, & fraenum restringens me à lapsuCyrill. Ambros. Lyran. in Psal. 31. impietatis, retrahens à noxiis excessibus.

Sed & aliud mihi beneficium omni acceptione dignissimum in clauo Crucis tuae contulisti. Ex clauo enim hoc licet mihi fabricare clauem, qua ingrediar penetralia tua. Clauis enim reserans, clauusBern. Ser. 61. in Cant. penetrans factus est mihi, vt videam voluntatem Domini. Quidni videam per foramen? clamat clauus, clamat vulnus, quòd verè Deus sit in Christo, mundum reconcilians sibi. Ferrum petransiit, Domine,Ps. 104. 18. Animam tuam, & appropinquauit Cor tuum; vt iam non nescias compati infirmitatibusHebr. 4. 15. meis, Patet arcanum Cordis, per foramina Corporis, patet magnum illud pietatis Sacramentum, patent visceraLuc. 1. 78 misericordiae Dei nostri, in quibus nos visitauit oriens ex alto. Liceat ergo mihi, Domine, claue hac, de clauo tuo fabricatâ, introire in locum munitum, & in do-Ps. 30. 3. mum refugij sacratissimorum VulnerumPs. 30. 31. tuorum: vt ibi abscondas me à conturbationePs. 54. 9. hominum, à Spiritu pusillanimitatis, & tempestate, Concede hoc, Amor meus, qui calamo clauorum tuorum, atramento Sanguinis tui scripsisti me inIsa. 49. 16. manibus tuis, lege ibi scripturam tuam, & salua me opus manuum tuarum.

Septima Classis. Cordis cum Cruce & Crucifixo conformatio.

CRvx Christi, Chistusq́ue Crucifixus, Iudaeis quidem1. Cor. 1. 23. scandalum, Gentibus autem stultitia; Vocatis verò atque electis, Dei virtus & Dei sapientia, iustitia, sanctificatio & Redemptio est. Quare redempti à Domino, omnem suum honorem & gloriam in Cruce, contemptibili anteà ligno, posuerunt. Hinc Paulus Apostolus dicebat: Mihi autem absit gloriari,Gal. 6. 14. nisi in Cruce Domini nostri Iesu Christi. Hanc venerabundus Andreas ita salutabat: SalueBreuiar. Rom. Crux, quae in Corpore Christi dedicata es, & ex membris eius tamquam margaritis ornata. O bona Crux, quae decorem & pulchritudinem de membris Domini suscepisti, accipe me ab hominibus, & redde me Magistro meo; vt per te me recipiat, qui per te me redemit. Haec est arbor illa, de qua Sponsa canit: Sicut malusCant. 2. 3.inter ligna siluarum, sic Dilectus meus inter filios: Sub vmbra illius, quem desider aueram, sedi;Cant. 1. 15. & fructus eius dulcis gutturi meo. Crux est lectulus floridus Nazaraei nostri. Ferculum SalomonisCant. 3. 9. de lignis Libani, cuius reclinatorium aureum, ascensus purpureaus, media charitate constrata propter filias Ierusalem. Crux Christi est vltima Scholae nostrae Classis, & supremus GymnasijCant. 1. 6. Cordis vertex. Venite ergo filiae Sion, & ingredimini Classem hanc, & videte vbi pascat, vbi cubet Dilectus vester in meridie. Crucis hanc Arborem, è Golgothano colle in agrum Cordis vestri transferte, totum Cor triumphali titulo Domino consecrate. Si amore vulnerari iuuat, Lancea illa, quae Dominicum pectus aperuit, Cor vestrum charitate vulnerabit. Si sitisCant. 8. 2. torqueat, dabitur hîc poculum ex vino condîto, & mustum malorum granatorum de torculari Crucis profluens. Si Azylum quaeritis, ôCant. 2. 14. trepidae columbae, nidificare hic licet in foraminibus petrae, in cauerna maceriae. Nec deest hicIac. 1. 23. Speculum, in quo vultum natiuitatis vestrae consideretis: quinque enim illa protiosissima Christi Vulnera, totidem Specula sunt, omni vitro atque argento lucidiora, in quibus Cordis vestri naeuos facilè aspicietis. Si vagatae hacenusCant. 1. 6. post greges sodalium requim quaeritis, extra Dilectum ne quaeratis; sed illi Cor vestrum iungiteIoan. 9. 41. in monumento nouo, in quo sepultus fuit.

Ibi cum illo dulciter requiescite, vbi vos nullus suscitare neque euigilare faciet, quoadusque ipse velit. Atque hae sunt Lectionis, quae in vltima hac Classe explicantur.

CORDIS IN CRVCE EXPANSIO.

In simplicitate CORDIS quaerite illum. Sap. 1. 1.

In cruce, ne rugosa fores, expansus obiui:

Sponsa tuum tendas COR, sit vt absq́ue plicâ.

48.

Lectio IX. Cordis in Cruce expansio.

In simplicitate Cordis quaerite illum.

Sap. 1. 1.

In Cruce, ne rugosa fores, expansus obiui;

Sponsa tuum tendas Cor, sit vt absq́ue plicâ.

IN lectulo meo per noctemCant. 3. 1 quaesiui quem diligit Anima mea. Quaesiui eum, & non inueni. Quomodo enim inuenissem te in lectulo quietis & sensualitatis meae, qui triduo quaesitus à Sanctissima Matre tua & castisimmo Sponso euis Ioseph,Luc. 2. 44. inter cognatos & notos tuos minimè inuentes es. Surgam ergo, & circuibo ciuitatem: per vicos & plateas quaeram quem diligit Anima mea. Tandem autem post diligentem inquisitionem, inueni vbi quiescas, vbi cubesCant. 1. 6. in meridie charitatis tuae. Inueni autem te in incommodo admodum lecto durissimae Crucis. In lecto, si clauos attendo,ferreo; si ceruical, spineo; si Crucem, ligneo.Cant. 3. 9. Iaces hîc, ô Rex pacifice, in nobilissimo ferculo Salomonis de lignis Libani: super omnia enim ligna cedrorum sola Crux celsior, in quo mundi vita pependit, cuius ascensus purpureus, immò sacro tuo Sanguine purpuratus, media autem eius charitate constrata sunt, propter filias Ierusalem: quia tu ipse ardens chartitate, medium Crucis occupas, & fideles Animas ad te attrahis. Durus fuerit hic lectulus, horridum prorsus reclinatorium, cùm tamen tu in eo caput & Corpus reclinas, dicam meritò: Dulce lignum, dulcis lectus, dulce pondus sustinent; fitq́ue fatalis ista Arbos, olim maledicta, per te,

Breuiar. Rom.Arbor decora & fulgida,

Ornata Regis purpura.

Cant. 1. 15.Optimè dixit Sponsa tua: Lectulus noster floribus. Quomodo enim non floridus, inCant. 2. 1. quo non requiescit nisi flos campi, & lilium conuallium; in quo dormit flos de radiceIsa. 11. 1. Iesse, roseo cruore vernans, & spirans odorem suauitatis. An non floridus lectulus qui in vertice Titulum inscriptum praefert: Iesus Nazarenus, id est florens, ac floridus omnium virtutum varietate. Id verò quod maximè in hoc lectulo placere debet, est, quòd dicatur Noster, id est,tibi mihiq́ue communis: id scilicet me docens, vt consortium Crucis tuae non abhorream. Necesse enim est vt & crucifigaturRom. 6. 6 vetus homo cum Christo, vt resurgat nonus: nedesse est vt compatiatur, si velitRom. 8. 17. conregnare; crucifigendum est incircumcisum Cor, & rebellis caro: qui enim Galat. 5. 24. sunt Christi, carnem suam crucifixerunt cum vitiis & concupiscentiis. Sed quid peccauit vetus homo? quam accusationem adfertis aduersus Cor illius? quid maliIoan. 18. 29. fecit? Irritauit impius Deum; dixit enim in Corde suo, Non requiret Cor eiusPs. 10. 13 congregauit iniquitatem sibi. Dixit deniquePs. 40. 7. in Corde suo: Non est Deus. QuidPs. 13. 1. vobis videtur? Blasphemauit: crucifigatur:Matth. 26. 66. tolle, tolle crucifige eum. Iustum est, Domine, iudicium tuum; crucifigendem prorsus2. Matth. 12. 41. est Cor hoc, vt moriatur mundo, & mundus ipsi, vt possim cum Paulo dicere: MihiGalat. 6. 14. mundus crucifixus est, & ego mundo. Accipe igitur, Domine, Cor meum, & crucifige illud tecum, affigens illud clauis timoris tui, vt vniuersa eius desideria non eius seruiant concupiscentiae, sed mortificationi maneant affixa. Et sicut qui patibuloCassian. l. 4. c. 35. Crucis affigitur, non iam praesentia contemplatur, nec de suis affectionibus cogitat, non pro die crastino sollicitudinecuraq́ue distenditur, seq́ue cùm adhuc spirat in Corpore, cunctis elementis credit esse defunctum, illuc praemittens sui Cordis intuitum, quò se non dubitat illicò transiturum. Ita me quoque timore tuo crucifixum, non solùm carnalibus vitiis, verùm etiam ipsis elementis mortuum fac, Domine; vt illuc habeam oculum Cordis defixum, quò spero tecum per Crucem peruenire. Aliud pratereà Documentum, Crucifixio tua Cordi suggerit. Simplex enim naturâ, simplicitatem Cordis exquiris:Prou. 3. 42. & ideò cum simplicibus sermocinatio tua. Hinc & admonemur, in simplicitateSap. 1. 1. te Cordis quaerere te. Hoc est, non aliudBern. ser. 2. ad Fratres. tamquam te, non aliud praeter te, non aliud post te. Contrà verò dehortatur nos Scriptura tua à duplicitate Cordis, dicens: NeEccli. 1. 36. incredulus Deo, & ne accedas ad illum duplici Corde. Vir enim duplex AnimoIac. 1. 6. inconstans est in omnibus viis suis. Quare autem est inconstans? quia nimirùm caret anchorâ spei, quâ Cor hominis affigitur, ne huc illucq́ue, instar nauis à vento agitatae, circumferatur. Quid igitur facto opus est, vt multiplicis Cordis plicas, latebras, & recessus explicemus? Docuisti nos hoc, Domine, in Cruce extensus. Vt enimEphes. 5. 27. exhiberes tibi gloriosam Ecclesiam, nonhabentem maculam aut rugam, temetipsum tradidisti pro ca. Vt illam mundares à macula, Sanguinem tuum fudisti illi in lauacrum: vt expolires à ruga, extensus & explicatus es in Cruce; atq; ita quidem, vt dispersa sintPsal. 21. 15. omnia ossa tua, fieretq́ue Cor tuum tamquam cera liquescens in medio ventris tui. Foderunt, ô Domine, manus tuas, & pedes tuos; & ne vlla plica remaneret in Corpore tuo, illud ita extenderunt, vt dinumerarent omnia ossa tua. Tanti tibi constitit diducere rugas dilectae Sponsae tuae! Quis mihi det, Domine, vt Cor meum tibi configatur Cruci, & expandatur vndequaque, vt non remaneat in eo vlla plica aut ruga; vt habeam nimirùm puram & simplecem omnibus in rebus intentionem, quâ vni tibi Dilecto Cordis mei placere desiderem, dicamq́ue illud: Dilectus meus mihi,Cant. 2. 16 & ego illi. Displicent tibi qui in Corde &Ps. 11. 3. Corde loquuntur, ore suo benedicentes,Ps. 61. 5. mala autem in Cordibvs eorum. OderuntPs. 27. 3. quoq; filij hominum duplices Corde. Hinc etiam prudentes huius saeculi, obseruantes fructum Arboris Perseae formam Cordis repraesentare,Plutarc. de Iside, & Osiride folia autem similitudinem linguae, voluerunt illo designari, Cor & linguam hominis debere conuenire; nec aliud linguâ, aliud Corde promendum, Cor enimEccli. 3. 28.ingrediens duas vias, non habebit successus; & prauum Cor in illis scandalizabitur.1. Paral. 29. 17. Scio autem, Domine Deus meus, quòd Corda probes, & simplicitatem diligas, & ideò in simplicitate Cordis mei offero tibi meipsum totum ad crucifigendum, & ab omni plica explicandum, vt simplice Corde vni Deo & simplici placere possim. Placet mihi, Domine, Crux tua, quae me tibi conformem faciat; quare cum B. AndreaBreuiar. Rom. Apostolo tuo dicam: O bona Crux, quae decorem ex membris Domini suscepisti, diu desiderata, sollicitè amata, sine intermissione quaesita, & aliquando cupienti Animo praeparata: securus & gaudens venio ad te, ita & tu exultans recipias me: accipe me ab hominibus, & redde me Magistro meo; vt per te me recipiat, qui per te me redemit.

CRVCIS IN CORDE PLANTATIO.

Plantatio Domino ad glorificandum. Isaiae. 61. 3.

Dulce, precor tenero CORDI crucis insere lignum.

Foecundâ crescet nobilis arbor humo.

49.

Lectio X. Crucis in Corde plantatio.

Plantatio Domini ad glorificandum.

Isaiae. 61. 3.

Dulce, precor, tenero Cordi Crucis insere lignum:

Foecundâ crescet nobilis arbor humo.

VEniat Dilectus meus in hortum suum, non quidem vt Lilia colligat, aut comedatCant. 5. 1. fructus pomorum suorum: sed vt quasi colonus & Agricola, rursum plantet Paradisum voluptatis, sicut planauerat ab initio. RepurganiGen. 2. 8. terram Cordis mei à vepribusIsa. 5. 2. & spinis, lapides selegi ex ea, & sarculo poenitentiae suffodi eam. Quid igitur restat, ô caelestis Hortulane, nisi vt venias,Isaiae 17. 10. & plantes plantationem fidelem? Paratum Cor meum Deus, paratum CorPs. 107. 2. meum! tempus plantationis aduenit: veni, &planta hortum tuum, transfer lignum vitae de monte Caluariae, insere illud humo Cordis mei. Nobiliori sanè plantâ vernare non potest terra nostra, meliore ligno decorari non potest hortus noster. Est siquidem

Crux fidelis, inter omnes,

Arbor vna nobilis;

Nulla silua talem profert

Fronde, flore, germine.

Liuius. lib. 1.Fuerit olim infamis stipes, lignum ignominiosissimum, arbor infelix; postquam tamen in eâ salus mundi suspensa fuit, omnis illi ignominia detracta est, atque, vt Sybilla cecinit,

Syb. apud Sozom. lib. 2. c. 1.Est lignum felix, in quo Deus ipse pependit.

Ipse enim Rex regum contactu membrorum suorum decorem & honorem huic ligno attulit,

Sedul. l. 4 Carm.violentaq́ue robora membris

Illustrans propriis, poenam vestiuit honore;

Ipsaq́ue sanctificans in se tormenta beauit.

Haec est igitur Arbor nobilissima, in nobilissimo Paradisi mei loco collocanda. Arbor mali punici, unde suauè rubens, hiansq́ue pendet speciosissimus fructus, regiâ coronâ insignitus: haec est Cedrus Libani, & Palma exaltata in Cades. Arbor haecEccli. 24. 19. qausi oliua pullulans, & Cypressus in alti-tudinem se extollens; immò, vt quidam cecinit,

Vberior palmâ, platano formosiur Arbor,Balduin. Cabil. in Magdal. l. 5. Epigram. 83

Fertilior citro, nobiliorq́ue cedro:

Durior haec ebeno, buxiq́ue per ennior vmbra,

Quae sibi pomiferum sola sit apta nemus.

Quàm decora, quàm suauis est haec Arbor, quae nihil lethi habeat, sed tota laetitiae sit. Semper enim lignum Crusis vitamBernard. Ser. de S. Andrea. germinat, fructificat iucunditatem, oleum laetitiae stillat, blasamum sudat spiritualium charismatum: non est silvestris arbor, lignum vitae est apprehendentibusProu. 3. 18. illam. Oliua est, vncti Messiae pinguedine & misericordiae visceribusCant. 1. 2. redundans; oleum enim effusum nomenIoan. 1. 16. eius, de cuius plenitudine omnes accipiunt. Crux est vinea Engaddi, BotrumCant. 1. 13. Cypri nobis exhibens, è quo vinum compunctionis bibere liceat. Crux Arbor est dignissima, semper virens,

Arbor, cui nostrae stemma salutis inest.1. Boch. in Carm. ad Ligsij lib. de Cruce.

Ipsa Dei pietas ramorum amplexibus haeret,

Et riguus Christi Sanguine vernat apex.

De trunco fidei pendent mysteria nostrae,

Maiestate Deus, corpore verus homo.

Radicam cruor innocui purissimus Agni,

Qui lauat humanae vulnera sortis, alit.

O Crux, ô columen, spes vnica, planta salutis,

O lignum aetherij fertile depositi.

Quid mirum igitur, si vnam hanc tam speciosam, tam frugiferam Arborem, prae omnibus Cordi meo eligam inserendam, cùm omnes fructuum vbertate superet? Desidero, ô Dilecte mi, vt vsque ad imum Cordis mei fundum, infigas mihi Arborem Crucis benedictae, vt in eo radices agat, crescat, & refloreat; vtGalat. 2. 20. viuam iam non ego, sed viuat in met Christus, & hic Crucifixus. Quòd si lignumPs. 1. 3. hoc plantari desideret secus decursus aquarum, vt proferat ftructum in tempore suo; affundam radici eius copiosissimos lacrymarum riuos, quibus nouellam plantationem rigabo: neque imbres mihi deesse poterunt; si enim Crux mihi figatur in Corde, amore Amoris illius, qui in eâ pro me suffixus est, Cor compunctumPs. 118. 136. scaturiet fontem lacrymarum, cuius exitus deducant oculi mei die ac nocte. Quidni enim hoc sperem contactu salutarisExod. 17. 6. huius ligni, si arida virga Moysis è durisiimo saxo fontem profluum elicuit?

Sed quo emolumento hanc Arborem ita in horto meo plantari concupisco?Cant. 2. 3. nisi vt cum Sponsâ dicam: Sub vmbrâ illius, quem desideraueram, sedi; & fructus eiusdulcis gutturi meo. Refrigerium peto, & refectionem: refrigerium ab vmbrâ, vt scapulis tuis obumbres mihi, tu huiusPs. 90. 4. Arboris fructus suauissime, cui diximus: InThren. 4. 20. vmbrâ tuâ viuemus. Nathanael sub arbore fici videtur, Dauid in vmbra alarum tuarumAmbr. in Ps. 118. sperat, Zachaeus in arborem SycomoriPs. 118. ascendit, vt te, Dilecte mi, videat.Ps. 16. 8. Ego verò sub hac Arbore sedeo, in qua expandistiLuc. 19. 5. manus tuas, vt totum mundum obumbrares: sedeo, inquam, vt Crucis tuae velamento à malignitate saeculi, & Corporis ardore protegar atque defendar. Quos enim adussit libido, hos, ô Domine Iesu, Crux tua refrigerat, in quâ te reclinasti, vt nostra delicta susciperes. Confugiat, Domine, Cor meum sub vmbra alarum tuarum,August. Meditat. cap. 37. ab aestibus cogitationum huius saeculi, vt in tui refrigerij temperamento absconsum, cantet & dicat: In pace, in idipsumPs. 4. 9. dormiam & requiescam. Refectionem quoque mihi dabit haec Arbor, cuius fructusCant. 2. 3. dulcis gutturi meo. Cetera quidemBernard Serm. 48 in Cant. siluarum ligna, etsi vmbram solatij habeant; sed non vitae refectionem, non fructus perpetuos salutis: vnus est enim vitae Auctor, vnus Mediator Dei & hominum1. Timot. 2. 5. homo Christus Iesus, qui dicit Sponsae suae: Salus tua ego sum. Hic est fructus ligni vi-Ps. 34. 3. Orig. homil. 13. in Cant.tae gratus, suauis,& immortalitatem praebens. O Domine, da mihi hunc fructum, dulcem fructum Cordi meo; altus est, attolle desiderium; benedictus est, sanctifica obsequium; imputribilis est, purifica affectum; suauis est, laetifica Cor; vt in te solo delectetur, qui es potissimus fructus potens illud in aeternum satiare.

DEDICATIO CORDIS TITVLO CRVCIS.

Titulis Domini iuxta terminum altaris erit in

signum et in testimonium Domino exercituum. Isaiae. 19. 19.

Hoc titulo, tibi, Christe. COR hoc, dico, consecro totum:

Nolo quod esse meum, si queat esse tuum.

50.

Lectio XI. Dedicatio Cordis Titulo Crucis.

Titulus Domini iuxta terminum Altaris,

erit in signum, & in testimonium Domino exercituum.

Isaiae. 19. 19.

Hoc Titulo, tibi Christe Cor hoc, dico consecro totum,

Nolo quod esse meum, si queat esse tuum.

COnsidera, ô Anima mea, Sponsum tuum non vno modo Cor tuum sibi velle praeberi. Vult enim illud sibi vendi pretio regni caelestis; vult sibi dari in munus gratuitum; vult sibi offerri in sacrificium gratiarum actionis, pro eo quòd tradidit semetipsum oblationem, & hostiam Deo in odorem suauitatis.Ephes. 5. 2. Templum quoque desiderat in Corde tuo sibi construi, in quo habitet; idemq́ue optat esse Altare, in quo spirituales ei hostiae offerantur. Sequere, Anima mea, votum Sponsi tui, & Templumhoc ei consecra; sanctificatum hoc Altare illi dedica. Quomodo verò, quibúsve verbis solemnem hanc dedicationem perficies? Non aliis sanè, quàm iis ipsis, quaeIoan. 19. 19. Pilatus coronato capiti Amoris tui in Titulum superposuit. Si enim Martyrum Basilicae, & prima Christianorum Templa dicta sint Tituli; quídni conueniat Titulo Crucis Dominicae spirituale Cordis Templum Domino consecrari. ConstructurusGen. 29. 8. Iacob Altare Domino, erexit lapidem in Titulum: erige & tu Titulam Dilecti tui super lapidem Altaris Cordis tui, vt fiat quoque Bethel, id est, Domus Dei.

Act. 17. 23. Svperstitiosi Athenienses Aram suam inscripserant, Ignoto Deo. Ego veròIsaiae 44. 5. non sic; sed dicam: Domini ego sum, & mane mea scribam, Domino. Noto, inquam,Ps. 75. 2. in Iudaea Deo, Cordi meo cognito, Cordis mei Cognitori & Conditori consecrabo Aram Cordis mei. Dauid,Ps. 44. 1. dum eructaret Cor eius verbum bonum,1. Tim. 1. 17. dicauit opera sua Regi: tibi verò Regi immortali & inuisibili, Deo Cordis mei, dico ego non modò opera mea; sed ipsumMatth. 15. 19. operum fontem Cor meum, vnde exeunt cogitationes meae, laudationes tuae. Tibi Iesu Nazareno Regi Iudaeorum aram Cordis mei aeternùm dico, consecroq́ue:tot enim titulis Cor totum tuum est, quot Titulus hic tuus verba praefert. Debetur enim tibi, ô Iesu Saluator. Cor illud, pro quo faluando in Cruce mori dignatus es. Tuus igitur sum ego, saluum me fac, quemPs. 118. 94. tanto pretio redemisti; saluum fac à vitiis, & à meipso, vt non meus, sed tuus esse possim. Nazareno florido Sponso, & flori de radice Iesse, in arbore Crucis venustissimè vernanti, lectulum floridum Cordis mei ab eo consitum, ab eo cultum, sponte offero: vt, si quae ibi sint deCant. 6. 1. eius munere, lilia colligat, & amore in Cruce languens, floribus meis vtcumqueCant. 2. 5. fulciatur. Tu verò, ô Nazarene flos agri, & lilium conuallium, pretioso SanguineCant. 2. 1. riga hunc hortum, vt denuò flores appareant in terra nostra. Regi super SionPs. 2. 1. montem sanctum constituto, qui gloriosissimè sanctum constituto, qui gloriosissimè regnauit à ligno, in quo suspensus fuerat, vt acquireret sibi regnum CordisRom. 6. 12. mei, & non regnaret in eo peccatum; Regi, inquam, Cordis mei, & amori meo crucifixo dedico Cor meum; vt in eo adueniatMatt. 6. 10. regnum ipsius, sedeatq́; in illo tamquam in praeparato solio maiestatis suae.

Quare

Rex Christe clementissime,

Tu Corda nostra posside:

Ps. 118. 133.Tu esto Rex meus, & Dominus meus; vt non dominetur mei omnis iniustitia. Iudaeorum2. Cor. 3. 6. Regi, regnanti super Iudaeos non litterâ, sed Spiritu, quorum Corda circumcisa sunt circumcisione spirituali, Cor meum in perpetuum offero sacrificium. Rex diceris Iudaeorum, id est, confitentium, vel peccata sua, vel laudes tuas. Quare & ego confitebor tibi in directionePs. 118. 7. Cordis omnes iniquitates meas, & praeuaricationes Cordis mei; vtRom. 10. 10 fiat mihi confessio ad salutem. Dignus quoque est tu, Domine Iesu, vt omnePhilip. 2. 11. Cor, & omnis lingua confiteatur gloriam nominis tui: sed & ego confitebor tibi inPs. 137. 1 toto Corde meo, & collaudabo nomenEccli. 51. 1. tuum assiduè, nec erubescam te coram regibus & principibus terrae; vt cùm confessusMatth. 10. 22. fuero te coram hominibus, confitearis & me coram Patre tuo, qui in caelis est.

Ecce Domine, debitum tibi tot titulis Cor meum, aeterno affectu dedico tibi. Agnosce, quaeso, inscriptionem Altaris huius, Titulo Crucis tuae exaratam, tibiq́; illud vendica, vt numquam profanetur, aut ad deos alienos transferatur. Scripsi manu meâ, & inscripsi tibi possessionem Altaris huius: reclamet licet caro, obganniat mundus,Ioan. 19. 22. contradicat diabolus; quod scripsi, scripsi.

Non refigo Titulum quem posui, non corrumpo Tituli inscripitonem. Quinimmò sit mihi hic Titulus pro fortissimoFestus verb. tit. & Varro lib. 6. de ling. latina. praesidio, & munitissimâ tutelâ: siquidem Titulus, quasi tutulus à tuendo dictus est. Sit, inquam, mihi turris fortitudinis à facie inimici; vt ex inscriptione Tituli, videns in cuius possessione sit locus cui praeponitur, longè fugiat ab eo, sciens, quòd nemo possit tibi resistere.

Ita enim (Augustino teste) ne domumIn Ps. 21. in Exposit. 2. alicuius inuadat aliquis potens, ponit ibi Titulos potentis; vt cùm Titulus lectus fuerit, conterritus quis potentiâ nominis, abstineat se ab inuasione. Et quando potens aliquis inuenerit Titulos suos, iure rem sibi vendicat, & dicit: Titulos meos posui, mea res est. Sic & qui Baptismum tuum, Christe Iesu, habemus, non delemus Titulos; sed agnoscimus Titulos Regis nostri, Titulos Imperatoris nostri. Sed quid dicimus? ô domus misera, ille te possideat, cuius Titulos habes; Christi Titulos habes, noli esse diaboli passessio. Tua sit ergo, Domine Iesu, possessio CordisL. nequis. C. vt nemo priu. mei, Titulo tuo praenotata; sitq́ue, oro, mihi pro regiis velis (vt vocabat Iustinianus) regiisq́ue cortinis (vt AmbrosiusAmb. Ep. 33. ad Marcell. loquebatur) siue, Sauue Guarde,Titulus tuus, qui contra aduersariorum impetus domum Cordis mei custodiat.

Agnosce igitur, Domine, hanc scripturam, & tuere tuam creaturam; fiatq́ue spirituali quodam modo in me illud, quodIsaiae 19. 19. apud Isaiam scriptum est: Titulus Domini iuxta terminum Altaris erit in signum, & in testimonium Domino exercituum. Sit, inquam, Titulus Domini mei positus iuxta, vel supra terminum Cordis mei, in signum & testimonium Domino exercituum: quòd nempe Cruce & Passione suâ me sibi redemerit; ideoq́ue ex Titulo hoc agnoscat me suum; agnoscar quoque ab aliis redemptus Iesu Christe, aeternumq́ue Regis mei mancipium glorioso eius Titulo insignitum.

APERTIO CORDIS,

LANCEÂ LONGINI.

Vulnerata charitate ego sum. Cant. 2. 5.

COR. pia. transadigat diuini vulnere amoris.

Lancea, quo Jesu tincta cruore rubet.

51.

Lectio XII. Apertio Cordis Lancea Longini.

Vulnerata charitate ego sum.

Cant. 2. 5.

Cor, pia transadigat Diuini vulnere amoris

Lancea, quae Iesu tincta cruore rubet.

NOn timore tantùm, sed & amore tuo, Amator Cordis mei dulcissime, configi desidero: non enim te in Cruce timor detinuit, sed amor. Magis enim amore mei, quàm ferreis istis clauis Cruci affixus eras. An non igitur meliùs amore tibi coniungi, quàm timore? timor enim habet poenam, perfecta autem charitas foras mittit1. Ioan. 4. 18. timorem. Sed quàm diues es, Domine, in misericordia & miserationibus, qui nonEph. 2. 4. passus es in Passione tua quidquam deesse, quod nostrae saluti quoquo modo posset deseruire. Instrumenta enim Passionis tuae, facta sunt instrumenta perfectionis nostrę.

Funes enim tui Cor nostrum ad te trahunt, Columna tua Cor sustentat, Flagella excitant, Corona munit, Claui timore tuoIoan. 19. 34. Cor configunt. Quid restat, quaeso, nisi vt Lancea tua amore Cor sauciet? PostquamBernard. Serm. Signum magnum. enim iam mortuus eras, vnus militum Lanceâ sacratissimum latus tuum aperuit, & quidem Animam tuam non attigit crudelis lancea; sed Matris vtique tuae AnimamLucae. 2. 35. pertransiuit. Tua, Domine, Anima, iam ibi non erat, sed Matris tuae planè inde nequibat auelli. Tuum igitur Corpus, non Animam: Matris verò Animam non Corpus

Breuiar. Rom.Mucrone diro lanceae

Longinus ille Centurio vulnerauit. O quàm velim, vt integro Corpore, eâdem lanceâ transuerberes Animam meam, & Cor meum amoris tui cuspide salubriter vulneres: potens est enim haec lancea frigidum Cor meum amoris igne succendere. Postquam enim feruentissimam fornacem aestuantis amore pectoris tui introiuit, eodem igne candens & feruens regressa est. Non iam ampliùs riget, aut friget hoc ferrum, calido Sanguinis tui imbre tinctum: suauis est hasta, quam Dilecti mei purpura vestit, cruor diluit, amor efficit ignitum. Hac igitur lanceâ transfige pectus & Cor meum; transfige, dulcissimeBonauent. in Stim. diuini amoris. Domine Iesu, medullas ac viscera Animae meae, suauissimo ac saluberrimo amoris tui vulnere, verâ, serenaq́ue, & Apostolicâ sanctissimâ charitate, vt langueat & liquefiat Anima mea solo semper amore & desiderio tui. Meritò mihi reposco vulnera, quia vulneratus es propterIsa. 53. 5. iniquitates nostras: amore tuo vulnerari exopto, qui amore mei multò validiùs quàm lanceae mucrone vulneratus es. Vnde & dixisti: Vulnerasti Cor meum, sororCant. 4. 9. mea Sponsa, vulnerasti Cor meum in vno oculorum tuorum, & in vno crine colli tui. Vulneratus ergo à me, Amor meus, amoris vulnus repone. Cor enim meumGreg. l. 6. Moral. cap. 14. malè sanum est, cùm nullo tui amore sauciatur; percussum autem charitatis spiculis, vulneratur in intimis affectu pietatis, ardet desiderio contemplationis: & miro modo viuificatur ex vulnere, quae priùs mortus iacebat in salute. His me Vulneribus offero, felicem me reputans hac lanceâ sauciari. Haec sunt enim Vulnera, quae osculisAmbr. in Ps. 118. praeferuntur: Vtiliora vulnera amici, quàm voluntaria oscula inimici. Saucia ergo Domine,Prou. 27. 6. pectus meum, vt cum Sponsâ dicere queam: Vulnerata charitate ego sum.Cant. 2. Heu! heu, Domine mi, quare me fecisti,Bonauent. in prima part. c. 2. Stim. diuini amoris.si non debeo tibi esse coniunctus? quare non sum pariter tecum vulneratus? Pro me, Domine, pro me vulneratus es, non pro te; & tu vulnera portas, non ego. Quid est hoc? Ego debeo esse subiectum vulnerum, & non tu: quia ego sum, qui peccaui, ego qui iniquè egi; sed tu, qui es innocens ouis, quid fecisti? Vertantur, obsecro, vulnera haec in me, & in domum Patris mei. Redde nobis, Domine, redde vulnera nostra, ne tu, qui innocens es, nocens appareas, retinens vulnera aliena: aut saltem tecum vulnera Corda nostra. En mori volo, nisi vulneres mentem meam. Abhorreo videre Cor meum non vulneratum, cùm videam te Saluatorem sic pro me yilissimo Cruci affixum. Aut ergo, Domine Iesu, me tecum conuulnera, aut certè da mihi licentiam transuerberandiCap. 3. meipsum materiali gladio. Nolo enim, Domine, sine vulnere viuere, quia te video vulneratum. O Domine, quare mihi quod peto non tribuis? Si te offendi, pro iusitia Cor meum vulnera. Si tibi seruiui, nunc pro mercede peto vulnera. Et vbi est, Domine, vbi est pietas tua? vbi est immensa clementia tua? quare factus es mihi crudelis, qui semper fuisti benignus? Quare factus es mihi amarus,qui semper fuisti dulcis & pius? Quare factus es mihi auarus, qui semper fuisti liberalis & largus? Non peto à te, Domine, Solem, neque sidera; sed peto vulnera. Quid est hoc, quòd sic de istis vulneribus es auarus. Aut à me, Domine, vitam auferas corporalem, aut Cor meum vulnera. Verecundum enim & opprobirosum est mihi, videre Dominum meum Iesum vulneratum, & me seruum vilissimum pertransire illaesum. Rogo te per illa salutiferaAug. in Meditat. cap. 37. vulnera tua, quae passus es in Cruce pro salute nostra, è quibus emanauit ille presiosus Sanguis, quo sumus redempti: vulnera hanc Animam meam peccatricem, pro qua etiam mori dignatus es: vulnera eam igneo & potentissimo telo tuae nimiae charitatis. Viuus est enim sermo Dei, &Heb. 4. 12. efficax, & penetrabilior omni gladio ancipiti. Tu sagitta electa, & gladius acutissimus, qui durum scutum humani Cordis penetrare tuâ potentiâ vales: confige Cor meum iaculo tui amoris, vt dicat tibi Anima mea: Charitate tuâ vulnerata sum: itaCant. 2. 5. vt ex ipso vulnere amoris tui vberrimae fluant lacrymae die ac nocte. Iterùm rogo te, Amor meus, vt

Per medullam Cordis meiEx rythmis S. Bernar.

Peccatrois, atque rei,

Tuus Amor transfigatur;

Quo Cor totum rapiatur

Languens amoris vulnere.

Da Cor Cordi sociari,

Tecum Iesv vulnerari:

Nam Cor Cordi similatur,

Si Cor meum perforatur

Tuae mucrone lanceae.

MVSTVM CORDIS E

TORCVLARI CRVCIS.

Vinum laetificet COR homines. Psal. 103. 15.

En cypri premitur botrus, COR excipe, grata

De torculari. quę cruce vina fluunt.

52.

Lectio XIII. Mustum Cordis è Torculari Crucis.

Vinum laetificet Cor hominis.

Psal. 103. 15.

En Cypri premitur botrus, Cor excipe, grata

De torculari quae Cruce vina fluunt.

QVam bonus Israël Deus,Ps. 72. 1. his qui recto sunt Corde! Quid enim non praestas Animae diligenti te, quae omnia habet in te, & cui tu es omnia? Si à vulnere curari desiderat, medicus es: si febribus aestuat, fons es: si grauatur iniquitate, iustitia es: si indiget auxilio, vitus es: si mortem timet, vita es: si tenebras fugit, lux es: si dubia fluctuat, veritas es: si perire metuit, salus es: si caelum appetit, via es: si esuriat, cibus es: si sitiat, potus es. ConfiteanturPs. 106. 8. tibi, Domine, misericordiae tuae, quas multiplicasti super filios hominum. Dedisti enim eis frumentum, & vinum, quod in iucunditatemEccli. 31. 3.à te creatum est: Exultatio enim Animae & Cordis, vinum moderatè potatum. At dolendum est, quòd optimo dono tuo pessimè abutantur homines: vsq; adeò, vt fiat illis beneficium tuum in venenum. VinumOseae. 4. 11. enim laetificandis Cordibvs natum, aufert Cor, multosq́ue exterminauit; vt non immeritò dixerit Apostolus tuus: BonumRom. 14. 21. est non bibere vinum. Verùm, multò pretiosius vinum seruasti Animae nostrae, Domine Deus, vinum sanè praestantissimum,Zachar. 9. 17. vinum germinans Virgines, deVirgine carnem profluens, viteq́ue illâ quamIoan. 15. 1 plantauit caelestis Agricola, Pater tuus. BotrusCant. 1. 14. Cypri Dilectus meus mihi, in vineis Engaddi. Tu enim, Dilecte mi, instar botri vinearum Engaddi, ex vicinis fructibus aromaticis suaueolentis, ad Crucis torcular expressus, nostra propitiatio & expiatio factus es, atque vinum hoc quodPs. 103. 3 laetificat Cor hominis, in Eucharistico Calice nobis propinas. Hoc est poculumCant. 8. 2. ex vino condîto, & mustum malorum granatorum.Num. 13. 24. Tu botrus terrae promissionis, quem duo exploratores ad filios Israël è vecte suspensum detulerant. Quis enimAugust. Ser. 100. de temp. est racemus ex ligno pendens, nisi Amor meus in Cruce appensus? Botrus hic spiritalis vindemiae, sacrae Passionis tuae tem-pore praelo Crucis expressus, vinum laetitiae fidelibus exhibet. Tunc enim torcularIsaiae 63. 3. calcasti solus, & aspersus est Sanguis super vestimenta tua, & omnia indumenta tua inquinasti. Tanti tibi stetit, Domine, vt sitienti Sponsae vinum sacratissimi Sanguinis tui exprimeres. Sed & lauisti in vinoGen. 49. 11. stolam tuam, & in sanguine vuae pallium tuum. Stola autem haec tua est Ecclesia,Orig. in Gen. homil. 17. quam mundasti tibi Sanguine tuo non habentem maculam aut rugam. Quande verò sanguis vuae dicitur, quod aliud vinum,Ephes. 5. 16. quàm Calicis Domini Sanguis ostenditur? Hunc porrò Sanguinem vuae non tantùmCypria. Epist. 63. effudisti in remissionem peccatorum; sed etiam in potum longè suauissimumMatt. 26 28. Ecclesiae tuae reliquisti. An non enim ipse ore tuo Sancto & benedicto dixisti: SanguisIoan. 6. 55. meus verè est potus. Et qui bibit meum Sanguinem, manet in me, & ego in eo. Nec reliquisse tantùm Amori tuo satis fuit, sed suauissimè etiam nos ad bibendum inuitas. An non hae tuae voces? Si quisIoan. 7. 36. sitit, veniat ad me, & bibat. Omnes sitientes venite ad aquas, & qui non habetis argentum,Isaiae 55. 1. properate, emite, & comedite: Venite, emite absq; argento, & absq; vlla commutatione vinum & lac. Quàm dulcia verò haec tua apud Sapientem verba: Venite,Prou. 9. 5 comedite panem meum, & bibite vinum quod miscui vobis. Relinquite infantiam, viuite, & ambulate per vias prudentiae. Quid dulcius, quid voluptuosius nobis hac benignissimâ tuâ inuitatione, Sponse charissime? Quin & praelibatoris officium subire non renuis ipse prior praegustans Calicem, ad quem inuitas;Cant. 5. 1. adnosco enim vocem tuam: Comedi fauum cum mello meo, bibi vinum meum cum lacte meo: Comedite amici, & bibite, & inebriamini charissimi. Quid vltrà addi, aut excogitari posset? Eheu Domine, quanto desiderio desideras teipsum communicare nobis! quàm ardenter concupiscis, vt

Breuiar. Roman.Laeti bibamus sobriam

Ebrietatem Spiritus.

Ambros. Serm. 13. in Psal. 118.Bona enim ebrietas, quae ad meliora, atque iucunda, quemdam facit mentis excessum: vt immemor sollicitudinum Animus noster, vino iucunditatis hilaretur. Inebriatae fuerunt hoc vino charissimę tibi Sponsae, S. Catharina Senensis, & S. Lutgardis:Cant. 2. 4. quas tu benignissime Rex introduxisti in cellam vinariam, & potasti vino de Sacratissimo Lateris tui vulnere scaturiente.Surius in vita. Illam enim, cùm post insignem mortificationis actum, quo diabolum, propriamq́ue naturam debellauit, vulneri Lateris tui ad-mouisti, & ineffabili potu ita refecisti, vt deinceps cibum capere nequiuerit. HuicCantipr. lib. 1. vitae S. Lutgardis. autem, Cruci affixum, & cruentatum te obuium exhibuisti, depositoq́ue de Cruce brachio eam amplexans, os eius vulneri Lateris tui applicuisti: vnde tantam hausit suauitatem, vt in Dei seruitio semper & robustior & alacrior fieret. Vnde & saliua oris eius mellis dulcedinem superabat: neque id mirum, quando Cor illius & diuinitatis tuae mel, & humanitatis lac ruminabat. Quis mihi det, vt quod illis visibiliter exhibere dignatus es, idem Cordi meo inuisibiliter etiam praestes? Ecce, Domine, prouocatus tuâ inuitatione, prouocatus harum exemplo, venio etiam ad te: introducas me, quaeso, in cellaria tua, vt hauriam de fontibus SaluatorisIsa. 12. 3 mustum spritualium deliciarum, bibamq́ueEsther. 1. 7. vinum illud magnificentiâ regiâ dignum, quod fluit de torculari tuo. Eia Domine, dignare vt excipiam illud in mundissimo vasculo Cordis mei, & refocillem sitientem Animam meam. Quemadmodum enim desiderat Ceruus ad fontes aquarum,Ps. 41. 1. ita desiderat Anima mea ad te Deus. Sitiuit Anima mea ad Deum fontem viuum: ô quando veniam, quando inueniam potum Animae meae, instar testae prae siti exarescentis!

August. soliloq. cap. 35.O fons vitae! vena aquarum viuentium, quando veniam ad aquas dulcedinis tuae, de terra deserta, & inuia, & inaquosa;Ps. 62. 3. vt satiem ex aquis misericordiae tuae sitim meam? Sitio, Domine, Fons vitae es; satia me. Sitio, Domine, sitio te Deum viuum.Deut. 32. 14. Sitio Sanguinem vuae meracissimum. Eia Domine, inebria me, vt dicat tibi AnimaPs. 22. 5. mea: Calix tuus inebrans quàm praeclarusCyprian. Epist. 63. est! Quia Sanguis tuus bibentes sic inebriat, vt sobrios faciat, & mentes ad spiritualem sapientiam redigat; vt à sapore isto saeculari, ad intellectum Dei vnusquisq; resipiscat. Et, quemadmodum vino isto communi mens soluitur, & Anima relaxatur, & tristitia omnis exponitur: ita & potato Sanguine Domini, & poculo salutari, exponatur memoria veteris hominis, & fiat obliuio conuersationis pristinae saecularis, & moestum pectus ac triste, diuinae indulgentia laetitiâ resoluatur. Laetificet ergo vinum hoc Cor meum, vt non recordeturProu. 31. 9. doloris sui, sicut scriptum est: Date siceram moerentibus, & vinum his qui amaro sunt Animo; bibant & obliuiscantur aegestatisSap. 12. 1. suae. Vbi ergo gustauerit Cor meumLucae 1. 47. quàm suauis est Dominus, exultet Spiritus meus in Deo salutari suo.

O quàm dulcis sapor iste,

Qui te gustat, Iesu Christe,

Tuo victus à dulcore,

Mori posset prae amore,

Te vnum amans vnice!

Sed & hoc insuper peto, vt salutaris hic potus emundet Cor meum ab omni peccato. Si enim sanguis Hircorum, aut Taurorum,Hebr. 9. 13. inquinatos sanctificat ad emundationem carnis; quantò magis Sanguis tuus, Domine Iesu, emundabit conscientiam meam ab operibus mortuis, d seruiendum Deo viuenti? Verè beati, qui lauant stolasApocal. 22. 14. suas in Sanguine Agni, vt sit potestas corum in ligno vitae! Rogo igitur te

Pie Pellicane Iesu DomineEx' D. Thoma.

Me immundum munda tuo Sanguine,

Cuius vna stilla saluum facere

Totum mundum possit omni scelere.

AZYLVM CORDIS IN

LATERE VVLNERATO.

Esto quasi Columba nidificans in

summo ore foraminis. Jerem. 48. 28.

Fas lateris thalamo latitare, et amoris azylo.

Et COR cum Domini iungere CORDE mei.

53.

Lectio XIV. Azylum Cordis in Latere Vulnerato.

Esto quasi Columba nidificans in summo

ore foraminis. Ierem. 48. 28.

Fas Lateris thalamo latitare, & amoris azylo,

Et Cor cum Domini iungere Corde mei.

AD te Domine lauaui AnimamPs. 24. 1. meam, & clamaui per singulos dies: Esto mihiPs. 30. 3. in Deum protectorem, & in domum refugij, vt saluum me facias. Set vt video te in Cruce extensum, ibi Domine refugium factusPs. 89. 1. es nobis. In vulnere enim transfixi Lateris tui apertum est ostium, per quod introire possimus in ciuitatem refugij: ibi, ôPs. 83. 4. Domine, passer inuenit sibi domum, & turtur nidum sibi, vbi ponat pullos suos. Nec tantùm ad hoc azylum & propugnaculum Lateris tui nos admittere dignaris; sed suauissimè etiam inuitas,Cant. 2. 13. dicens: Surge amica mea, speciosa mea,& veni: columba mea in foraminibus petrae, in cauerna maceriae. Et per Prophetam:Ier. 48. 28. Relinquite ciuitates, & habitate in petra, habitatores Moab; & estote quasi columba nidificans in summo ore foraminis.Ps. 118. 103. Quàm dulce hoc faucibus meis eloquium tuum, Domine? Hactenus enim gemens in valle lacrymarum, in loco quem posuisti,Ps. 83. 6. ascensiones in Corde disponebam, & dicebam:Ps. 54. 7. Quis dabit mihi pennas sicut columbae, & volabo & requiescam? Nunc autem,Cant. 2. 13. ô optatissima requies mea, tu dicis: Veni columba mea in foraminibus petrae, inIer. 48. 28. cauerna maceriae; & esto quasi columba nidificans in summo ore foraminis. Et quaenamGregor. in Cant. haec foramina petrae, nisi Vulnera manuum & pedum, Domine Et quaenam cauernaBernard Sterm. 61. in Cant. Ps. 103. 28. maceriae, nisi Vulnus lateris, quod lanceâ factum est. Quàm tuta firmaq́ue infirmis securitas & requies in vulneribus Saluatoris? Petra refugium herinaciis, petra autem est Christus; in petra se columba1. Cor. 10. 4. tutatur, & circum voliantem intrepida intuetur Accipitrem: fremit mundus, fremit corpus, diabolus infidiatur, nonMatt. 7. 24. cado, fundatus enim sum supra firmam Petram.

Eia igitur, Anima mea, si de adolescentularum adhuc numero es, quae vagaequeris vestigia sodalium tuorum, & peccatorumCant. 1. 6. aculeis instar herinacij etiamnum horres; pone refugium tuum in hac petra. Si incipientium concubinarum consortiumProuerb. 30. 26. adepta es, esto quasi lepusculus, plebs inualida, qui in petra ponit cubile suum. Si Reginarum, proficientium statum attigisti;Iob. 39. 28. velut aquila, in arduis pone nidum tuum, mane in petra hac. Si verò iam miserentis Sponsi dignatione, ad vnicae columbae dignitatem euecta es, nidifica inIerem. 48. 28. summo ore foraminis, occupa cauernam maceriae. Hîc enim fuges mel de petra,Deuter. 32. 11. oleumq́ue de saxo durissimo. Ingredere, ingredere Anima mea in petram, ibiq́ueIsaiae. 2. 10. abscondere, nusquam enim extra eam requiem inuenies, nusquam tibi meliùs erit.

Felix es tu, ô Sancte Ioannes, cuiBreuiar. Roman. priuilegio amoris praecipui consessum est supra pectus Domini in coena recumbere, & fluenta Euangelij de sacro Dominici pectoris fonte largiùs potare: hinc scilicet altiùs ceteris intonas, & Verbum, quodIoan. 1. 1. erat in principio apud Deum, mundo eructas! Felis, ô lancea Longini, cui sacrumIoan. 19. 34. Latus aperire, & Domini Sanguinem haurire licuit! Inuideo rigido frigidoq́ue huic ferro tanti honoris praerogtiuam.

Vtinam, vtinam Amor, ingeniosusFaber, Cor hoc in lanceam recudat, Dominicum Latus subituram. An non enim natura trigonum Cor effecit, & in morem triformis cuspidis exacuit? Hoc igitur hastae impositum, currat in pectus Domini, & amoris vulnere Dilectum sauciet. Liceat tantum, Amor meus crucifixe, non facilè semel admissum Cor meum intra dulcissima amoris limina, inde egredietur; non vt militis illius lancea facto vulnere redibit, sed perpetuò immorari, immoriq́ue volet purpureo huic amoris thalamo, roseoq́ue Sponsi sui lectulo.

Ioan. 20. 27.Fortvnate nimiùm Thoma, qui inuitatus à Domino, manum in Vulnus hoc sacrati pectoris immisisti. Sed & tibi licet, ô Anima mea! aperuit enim Linginus ostium, per quod ingredi possis. Accede ergo ad Deum Cordis tui, ad Cor Dei tui, in quo tabernaculum tibi figas, domiciliumq́; constituas. Iunge hîc Cor tuum Cordi amoris tui, non digitum, non manum; sed Cor iaculare in patentem hunc Dilecti tui thalamum. En patet fenestra inGen. 8. 6 latere Arcae salutiferae, frustrà cum coruo vagaris, frustrà circa cadauera mundi moraris: Ingredere ad Noë in Arcam, vt saluerisPsalm. 131. 14. in diluuio aquarum multarum. Et dic: Haec requies mea in saeculum saeculi:hîc habitabo, quoniam elegi eam. Habitabat ibi Beatus Elzearius Ariani comes, ad quem diutiùs absentem cùm famulum vxor misisset; respondit per litteras: Sanus corpore sum & sospes; quòd si verò videreSurius in eius vita 27. Septemb. ca. 30. me cupis, quaere in vulnere Lateris Christi; ibi habito, ibi poteris me inuenire, frustrà alibi quaesitura. Hoc quoque deinceps erit habitaculum Cordi meo: per hoc ostium si introiero, pascua inueniam, panemq́; inIoan. 10. 9. fornace amoris mei coctum. Hîc cella vinaria musto malorum granatorum redundant:Cant. 8. 2 hîc apotheca medicamentorum salutarium, omnem curans languorem, omnem sanans infirmitatem. Vulnus hoc, mi Domine, est refrigerium & leuamenMatth. 9. 35. omnium afflictorum, ciuitas refugij omnium fugientium à facie irae Dei, ad misericordiae tuae asylum; porta aurea, ante quamActor. 3. 2. sedentes mendici peccatores, expectant eleemosynam multiplicis misericordiae Dei. Hoc vulnus ostium lateris Templi, & porta orientalis, praeter quam non est aditusEzech: 48. 10. ad vitam aeternam, neque ianua alia, per quam intret quis, vt stare possit coram Deo. Ad hanc Portam, ad hoc Templum, adRupert. in cap. 16. lib. 3. Reg. haec Sancta Sanctorum, ad hanc Arcam Testamenti adorabo, & nomèn Domini iugiter laudabo. Quàm bonum & iucundum,Bernard. Ser. 20. de Passione Domini.in hoc Corde habitare? Bonus Thesaurus, bona Margarita, Cor tuum, bone Iesu, quam effosso agro tui Corporis inuenimus. Quis hanc Margaritam abiiciat? Quin potiùs dabo omnia, omnes cogitationes & affectus mentis commutabo, & comparaboPsal. 54. 23. illam mihi, iactans omnem cogitatum in Cor Domini Iesu, & sine fallacia illud me enutriet. Eia igitur, vt cum mellifluo Bernardo tuo dicam,

Bernard. in Rythmis.Salue Latus Saluatoris,

In quo latet mel decoris,

In quo patet vis amoris,

Ex quo scatet fons cruoris,

Qui Corda lauat sordida.

Ecce tibi appropinquo,

Parce Iesu, si delinquo:

Verecundâ quidem fronte,

Ad te tamen veni sponte,

Scrutari tua Vulnera.

Salue mitis apertura,

De qua manat vena pura;

Porta patens & profunda,

Super rosam rubicunda,

Medela salutifera.

Plaga rubens aperire,

Fac Cor meum te sentire,

Sine me in te transire,

Vellem totus introire,

Pulsanti pande pauperi.

In hac fossa me reconde,

Infer Cor meum profundè ,

Vbi latens incalescat,

Et in pace conquiescat,

Nec prorsus quemquam timeat.

SPECVLVM CORDIS IN

QVINQVE VVLNERIBVS.

SPECVLVM CORDIS IN

QVINQVE VVLNERIBVS.

Inspice et fac secundum Exemplar quod

tibi in monte monstratum est. Exod. 25. 40.

Pro speculo CORDIS, COR aspice dulcis Jesu.

Imprimet hoc CORDI, vulnera viua, tuo.

54.

Lectio XV. Speculum Cordis in Quinque Vulneribus.

Inspice, & fac secundùm Exemplar, quod

tibi in monte monstratum est.

Exod. 25. 40.

Pro Speculo Cordis Cor aspice dulcis Iesv,

Imprimet hoc Cordi Vulnera viua tuo.

QVid Anima mea, quid Dilectus tuus Speciosus formâPs. 44. 3. prae filiis hominum, à te requirit, nisi vt ad imaginem & similitudinem eius composita, specie tuâ & pulchritudine tuâ illi placere quàm maximè studeas? Vt hoc autem aptè facere possis, nesesse est, vt frequenter consideres vultum natiuitatisIacob. 1. 23. tuae in Speculo; vt ex eo agnoscens naeuos tuos, quamq́ue deformis & incompta sis, teipsam expolias atque exornes, vt illo non indigna videaris Sponsa, cuius pulchritudinem Sol & Luna mirantur. Verùm, quis tibi arte elaboratum Speculum exhibebit,in quo te explores & contempleris? Ipse qui tibi omnia est in omnibus, Sponsus tuus hoc praestabit: Candor est enim lucisSap. 7. 26. aeternae, & Speculum sine macula Dei maiestatis, & imago bonitatis illius. Verè enim Christus Dominus Speculum Dei Patris est, non tantùm vt Dei Filius, diuinitatis splendorem, & Patris Imaginem referens; verùm etiam vt homo, radios diuini illius splendoris è mundissimo ac nitidissimo sacrosanctae huminitatis vitroLaurent. Iustin. in fascic. amoris cap. 2. ad nos reflectit, ac reuerberat. Speculum es tu, Domine Iesu, praeclarissimum, omni carens imperfectiones maculâ, omniq́ue deformitate virtutis: quaedam enim Deiformis species fulget in te. Tu liber vitae,Idem lib. dehumil. cap. 21. exemplar verum, perfectionis Speculum, forma rectè viuendi, perlucida via, religionis magisterium, cunctarumq́ue normaBasil. constit. Monast. c. 5. virtutum. Tu, ô Saluator noster, omnibus quicumque pietatem colere vellent, virtutis Speculum, ac pictura veluti proba, expressam effigiem quamdam in te proposuisti; vnde cuncti, lineamentis tuis inspectis, (simile pro se quisque) in vitam suam exemplum transferrent. Si enim fideliterLex. Ser. 1. de ieiunio. atque sapienter creationis meae considero exordium, inuenio sanè ideò ad imaginem Dei hominem conditum, vt imitatorsui esset Auctoris: & hanc esse nostri generis dignitatem, si in nobis, quasi in quodam Speculo, diuinitatis forma resplendeat, ad quam tuâ gratiâ reparamur. Equidem cognoui, Domine, quia omnis tua actio, nostra est instructio; & tota vita tua, vitae nostrae Speculum est: verumtamen in sacratissimis quinque Vulneribus tuis, splendidissimum & nobilissimum mihi Speculum exhibitum agnosco. Speculum, inquam, quintuplex, in Vulnerum tuorum foraminibus excauatum, quod non modò me mihi repraesentat (vt plana Specula efficere solent) sed collectis in vnum punctum radiis, calorem etiam emittit, & in obiectam materiam eiaculatur, eamq́ue non rarò accendit. Ita concauo vstulantiq́ue Speculo, Archimedes Syracusanus hostiles naues incendisse narratur. Quidni & Vulnerum tuorum concaua Specula ignem illum in Corde meo accendant, quem venisti mittere inLuc. 12. 49. terram, & vehementer exardescere voluisti? Praestitisti id amantissimae Sponsae tuae S. Gertrudi; quae dum ita clementiam tuam exoraret: Scribe, misericordissimeInsinuat. diuin. pietat. lib. 2. c. 4. Domine, Vulnera tua in Corde meo pretioso Sanguine tuo, vt in eis legam tuum dolorem pariter & amorem, &Vulnerum tuorum memoria iugiter in secreto Cordis mei permaneat. Cùm enim hisce occuparetur, sensit in Corde suo, quasi corporalibus locis impressa colenda illa & adoranda sanctissimorum Vulnerum tuo runstigmata, quibus Animae eius Vulneribus medicasti, nec non poculum nectarij amoris propinasti. Quantum verò amoris ignem vulnerum tuorum radiis in eiusIsa. 59. 1 Corde accenderis, quis enarrate sufficiat? Non est abbreuiata manus tua, Domine; fac quoq; & hanc cum seruo tuo misericordiam, vt si non Vulnerum tuorum pretiosa monilia, saltem eorumdem salutarem memoriam & compassionis dolorem Cordi meo imprimas, vt ardor dilectionis tuae, à Vulnerum tuorum Speculo radij instar euibratus, & à Cord meo reflexus, luculentissimè accendatur.

Sed vt iam me ipsis Speculis ex aduersoHebr. 12. 2. opponam, & aspiciam in Auctorem fidei & consummatorem Iesum, video in iis exactam mihi viuendi normam descriptam esse. In transfossis enim istis manibus, pro me in Cruce extensis, quid manibus operari debeam; in pedibus, quò mihi sit ambulandum; in Corde quid mihi sit cogitandum & desiderandum perspicuè, velut in archetypo, conspicio, Adeoq́; hîc disco pruden-tiam Sanctorum, quae est nosse me, & nosseCant. 5. 14. te. Tornatiles illae tuae aureaeq́; manus, plenae hyacinthis, docent manus meas ad praelium,Ps. 143. 2. & digitos meos ad bellum. Illae sunt quae instruunt praeliari praelia Domini, aduersus1. Reg. 18. 17. mundum, carnem, & sanguinem.

Merito mihi Speculum formo in Vulneribus manuum tuatum, Domine; ibi enimIsa. 49. 16. video descriptum me. Sed quis Scriptor? Amor tuus, bone Iesu. Quis calamus? Claui. Quo atramento? Sanguine tuo pretioso. In qua charta? In palmis manuum tuarum, quibus Crux mensae loco fuit, in qua characteribus aeternae dilectionis, aeternumq́; duraturis, scripsisti me. Quid verò hae litterae à me requirunt, nisi vt & manus meae stillent myrrham mortificationis, &Cant. 5. 5 digiti mei pleni sint myrrhâ probatissimâ?

Sed & pedibus meis Speculum inueni, in pedibus illis toties pro me praeparatis inEphes. 6. 15. Euangelizationem pacis. Nitidissimum prorsus Speculum, pedes Domini mei, MagdalenaeLucae 7. 38. lacrymis loti, capillis tersi, vnguento delibuti. Ad speciosos hos pedes,Lucae 10. 39. cum eadem sedebo, vt ibi misericordiam inueniam, & hauriam salutemProuerb. 8. 35. à Domino. Pedes hi, velut Cynosura, dirigent pedes meos in viam pacis, & salutisLuc. 1. 79 aeternae. Sequar hos pedes, Do-mine, & eos sequens, non errabo; sed recto itinere gradiar: ipsi enim me deducent in domum Dilecti mei.

Neqve deest Speculum Cordi meo, quod in aperto Latere Saluatoris mei apparet. Quid namque cogitare in Corde meo debeam, in hoc Corde scriptum inuenio. Cor enim tuum, est regula & amussis humanorum Cordivm, quae dirigi debent iuxta normam Cordis tui.Psalm. 63. 7.Accedam igitur ad Cor altum, & ad Cor Dei mei, & speculabor perfectiones eius; vt eas, opitulante eiusdem gratiâ, in Cor meum tranferam. Fuit, ô Deus Cordis mei, Cor tuum mundum ab humana delectatione & temporalium amore, à placendi desiderio & intentione sinistrâ, ab inutili cogitatione, curis superfluis, anxietate, impatientiâ, & propriâ voluntate. Dignare Domine, Amator Cordivm nostrorum, transfundere haec in Cor serui tui; vt sit Cor eius perfectum tecum. Complaces enim tibi in iis, quorum est Cor secundùm Cor tuum. An non enim1. Reg. 2. 35. ita de Samuele locutus es: Suscitabo mihi Sacerdotem fidelem, qui iuxta Cor meum & Animam meam faciet? Et de Dauide:Actor. 13. 22. Inueni Dauid filius Iesse, virum secundùm Cor meum, qui faciet omnes volun-tates meas? Ergóne etiam, Domine, tam chari tibi sunt homines iuxta Cor tuum, vt è numero filiorum Adam sollicitè vnum talem requiras, ecq́ue reperto, quasi gratulabundus exclames: Inueni hominem secundùm Cor meum? Quid verò cum inuento hoc concorde tibi homine facis? Illud sanè arbitror, quod Iehu Regem Israel cum Ionadab fortissimo viro, quem ad delendam impij Regis Achab progeniem in Samariam miserat, fecisse legimus. Iehu4. Reg. 10. 15. enim occurrentem sibi Ionadab interrogauit: Numquid est Cor tuum rectum, sicut Cor meum cum Corde tuo? CuiGabriel Inchino. Concion. De munditia Cordis. cùm ille respondisset: Est. Si est, inquit, da manum tuam. Qui dedit ei manum suam. At ille leuauit eum ad se in currum & duxit in Samariam. Quid autem hoc significat, nisi quòd tu, Deus Cordis mei (verus Iehu, id est existens) nostrae mortalitatis vestimento indutus veneris in Samariam huius mundi, vt daemonis familiam (Achab stirpe notatam) prorsus exscinderes & idololatras Baal internecione deleres. Inueniens autem Ionadab (hominem spontaneum, votoq́; tibi astrictum) interrogas eum, an Cor eius sit rectum cum Corde tuo, intelligensq́ue ita esse, praebes ei manum diuinae gratiae tuae, subleuasq́ue illum in trium-phalem currum Sanctissimae Crucis tuae,Hebr. 2. 14. pergensq́; deinceps cum eo, regnum peccati destruis, tandemq́ue victorem vnà. tecum in caelestem Ierusalem introducis Hoc scilicet meritum vnanimis, & vnicordis tecum viri. Eia igitur, Domine, pone me iuxta Cor tuum; vt inspiciam illud, & secundùm exemplar illius rectificem CorPs. 118. 132. meum. Aspice & tu in me, & miserere mei Domine; atque ex hoc vstulanti Speculo Cordis tui, immitte ignitos radios in Cor meum, qui illud accendant, & conforment sacratissimo Cordi tuo. Fac me,2. Cor. 3. 18. quaeso, reuelatâ facie ita gloriam Dominici Cordis speculari, vt in eamdem imaginem transformer à claritate in claritatem;2. Cor. 4 10. vt mortificationem Iesu in Corpore & Corde meo circumferens, vita quoque eius manifestetur in Corpore meo mortali.

THALAMVS CORDIS

IN CHRISTI SEPVLCHRO.

Consepulti sumus cum Christo. Rom. 6. 4.

COR CORDIS, vitęq́ue meę quo vita sepulchro,

Conditur, hoc vitam, et COR quoq́ue claudo meum.

55.

Lectio XVI. Thalamus Cordis in Christi Sepulchro.

Consepulti sumus cum Christo.

Ad Rom. 6. 4.

Cor Cordis, vitaeq́ue , meae quo vitae Sepulchro

Conditur, hoc vitam, & Cor quoque claudo meum.

ERgone in tenebrosis collocata est lux mea, sicut mortuiThren. 3 6. sempiterni? Ergóne in Sepulchro mortua vita iacet? Ergóne speluncâ reconditur caeli terraeq́; Conditor? Ergo in saxeo hoc lectulo Nazareius ille, floridusq́ue Animae meae Amor, cubat & requiescit? Quid facies Anima mea? Discedes hinc? Amor non patitur. Manebis? Prohibet militaris custodia. En lectulum SalomonisCant. 3. 7. sexaginta fortes ambiunt ex fortissimis Israel, omnes tenentes gladios, & ad bella doctissimi: vniuscuiusque ensis super femur suum. Quid facies inermis, tantâ ar-matorum militum cincta manu? Qui, quaeso, audebis ad lectulum hunc terrore consternata, vel eminùs adrepere? Noli tamen expauescere, Anima mea, noli fugam capere, mane hîc etiam cum Magdalenâ, quae

Breuiar. Roman.Amore perstans saucia,

Sepulchro inhaeret anxia,

Truces nec horret milites,

Pellit timorem charitas.

Túne igitur deseres Dilectum tuum, Vitam vitae tuae, Animam tuae Animae, & Cordis tui Cor? & quò sine vitâ, sine Animà, sine Corde curres? Eia Domine, nonMatth. 6. 21. discedo à te. Vbi est thesaurus meus, ibi & Cor meum erit. Ideoq́ue Cor meum tuo includo Sepulchro, vt maneat coniunctum & vnitum Cordi tuo. Solebant olim amicorumPlutarc. li. de Funeral. sepulchris Cordis figuram in sculpere, vt hoc symbolo significarent, se non modò viuum, sed mortuum etiam amore prosequi, & Cordi insculptum retinere. Mihi verò minimè satis eris Cor appingere, aut Sepulchro insculpere; sed viuum ipsum Cor meum, ô Vita mea, tuo impono Sepulchro. Licet enim mortuusPs. 30. 13 sis, Domine, non es tamen mortuus à Corde meo, in quo viuit mortis tuae memoria, nec viuere cupit extra tuum Sepul-chrum. Maneat, obsecro, Cor meum mundo & peccato mortuum, tibi consepultum, tibiq́ue soli viuat: qui pro me mortuus, & sepultus es. Protegat & muniat me, vt sit tuum Monumentum Cordis mei munimentum à facie inimici, & ab aduersantium hostium incursu. Neque verò gratis omninò gloriosi Sepulchri tui consortium efflagito; sed habeo, quem pro eo offeram,Matth. 27. 7. Sanguinem tuum pretiosum, pro me in Cruce effusum. Si enim pretium Sanguinis tui expendi voluisti in agrum figuli, in Sepulturam peregrinorum, cur peregrino etiamnùm abs te Cordi meo, requies & Sepultura, Sanguinis tui merito, non prouideatur? Sed de spirituali nostra Sepultura lubet audire Sanctum tuum Ambrosium sic loquentem: Ideò peregrinisSerm. 51 Christi Sepultura promittitur, vt qui se à carnalibus vitiis, vt peregrinum & alienum custodierit, is Christi requiem mereatur. Nos peregrini in hoc mundo sumus, & nobis Sanguinis Christi pretio empta est Sepultura: Consepulti enim sumus,Rom. 6. 4. sicut ait Apostolus, cum illo per Baptismum in mortem. Baptismus igitur Christi nobis est Sepultura, in quo peccatis morimur, ac sepelimur; & veteris hominis conscientiâ resolutâ in alteram Na-tiuitatem, rediuiuâ infantiâ reparamur. Magna huius gratia Sepulturae, quae & morte purificat peccatorm, & simul viuificat morentem. Ita Domine, iuxta S. huius Viri sententiam, consepultus tecum fui per Baptismum; sed quia malâ deinde vitâ saepius, prô dolor! reuixi, iterùm tecum mori, iterùm sepeliri desidero: atque ideò Cor meum tuo impono Sepulchro, vt ibi tecum moriatur, tecum sepeliatur, tecum maneat.

Sed resurgente te, Domnie, nolo remaneat Cor meum in Sepulchro; sed tecumRom. 6. 4. cum pariter resurgat, & in nouitate vitae tecum ambulet. Dabis hoc mihi, AmorRom. 6. 5. meus, qui per Apostolum tuum dixisti: Si complantati facti sumus similitudini mortis eius; simul & resurrectionis erimus.Ioan. 12. 24. Tu enim es, Domine, granum frumenti, cum quo, in terram Sepulchri cadente ac moriente, Cor meum complantatum, commori, & consepeliri optat: vt te resurgente, surgat noua seges, fructusq́ue seminisIoan. 19. 41. tui. Et an non ideò in Horto sepeliri voluisti, vt ibi arboris instar plantata,Ps. 27. 7. reuiresceret ac refloreret Caro tua? RefloruitAmbros. Ser. 54. illa, cùm succiso per Iudaeos Corporis flore, rediuiua de Sepulchro Resurrectionis gloriâ germinauit, & in florismodum, odorem pariter & nitorem cunctis hominibus immortalitatis afflauit. Ita quoque refloreat Cor, & caro mea virorePs. 27. 7. sanctitatis, & flore iustitiae. Cur enim hoc non sperem à contactu sacri Corporis1. Reg. 2. 6 Tobiae 13. 2. tui, Domine; qui mortficas, viuisicas; dedueis ad inferos, & reducis? Si enim Elisei sepulti Corpus, mortuum excitare4. Reg. 13. 21. potuerit, quidni resuscitet me in nouitatem vitae Corpus tuum, qui Auctor es omnis vitae? Concede hoc mihi, qui solus potes, benignissime Iesu, per sanctam Sepulturam, & admirabilem Resurrectionem tuam. Sed fortassè, vt ego Cor meum tecum sepeliri desidero, ita vicissim spirituale Sepulchrum ex Corde meo tibi fieri concupiscis: vt non tantùm requiescas in Corde terrae, sed etiam in terra Cordis mei. Paratum Cor meum Deus, paratumPs. 56. 8. Cor meum; sed à gratia tua praeparatum. Veni Domine Iesu, requiesce molliter in Corde serui tui. Verùm, quale illud esse debeat, tuum me instruit Monumentum, factum mihi iam monimentum; mentem enim meam monet, monetq́ue vt ad eius similitudinem praeparet tibi Cordis habitaculum. Sed quia scio, Nisi tu, Domine, aedificaueris hanc tibiPsalm. 126. 1. domum, in vanum laborare omnes quiaedificant eam: Te humiliter rogo, SpiritumPsal. 50. 12. rectum innoua in visceribus meis, pulsisq́uevetustatis immunditiis, Cor nouum pro tua Sepultura mihi concede. SitCant. 4. 12. illud (velut hortus conclusus) odoriferis virtutum floribus consitum & exornatum;Marc. 15. 46. sit excisum in petra, soliditate immutabilis propositi constans. Sit prope montem Caluariae, vt totus mihi figaris in Corde, qui totus fixus es pro me in Cruce: sit denique alienum ab omni immunditia carnis & spiritus. In hoc verò Sepulchro, te Myrrhâ mortificationis vnctum, in Sindone mundissimae conscientia innolutum, spiritualibus desideriorum brachiis componam; vt & mihi cum Sponsa tua dicereCant. 1. 11. liceat: Fasciculus Myrrhae Dilectus meus mihi, inter vbera mea commorabitur. Morare, Domine, in medio Cordis mei, quod aeternâ charitate delexisti; ibiCant. 4. 6. cuba, ibi requiesce, donec aspiret dies Resurrectionis tuae, Sed ne quis hunc thesaurum mihi eripiat aut depraedetur, saxumMarci 15. 46. magnum aduoluendum video ad ostium monumenti. Occlude ergo, Domine, ianuam Cordis & sensuum meorum: ne per eam irrepant latrunculi aut fures, qui spolient me Dilecto Cordis mei. Sed & appone vigiles custodes, Angelos tuosSanctos, qui omnes insidias inimici ab eoBreuiar. Rom. longè repellant, & Sepulchrum tuum in pace custodiant. Eia Domine, iterùm rogo te, fiat hoc modo Cor meum SepulchrumIsaiae. 11. 10 tuum gloriosum; vt tu Rex gloriae, & Domine virtutum, illud sanctifices, virtutibus exornes, reddasq́ue tui capax, nunc & in aeternum.

Finis Libri Qvarti.

Laetetvr Cor Qvaerentivm Dominvm.

Psalmo 104. 3.

Index Rervm Memorabilivm.

A.

ABlutio Cordis.217

Aqua fiat aqua.221.

Aceto Christum potant peccatores.552

Acupictura spiritualis in tela Cordis expressa.546

Adamante durius Cor humanum.128

Ager spiritualis Cor nostrum.339.

Exarandus.342.

semine spargendus.352.

Irrigandus.361.

maledictus expers fructus.365

Agricultura Cordis.339

Alexandri magni cupiditas.147

Altare Dei Cor nostrum.455. 586.

Ambitio insaturabilis.147

Amans, dormiens vigilat.462.

Amor amantis speculum.482

Christum Cruci affixit.591.

Dei erga homines.308. 415.

Emollit Cor.214

Amro vnit.477.

transit in amantem.479.

Corda animasq́ue in vnum conflat.480

Eius proprietates.457

Anima corpore grauatur.404.

Horus est.370

Id est, quod amat.482

Iumentum spirituale aratrum ducens.343

Quot titulis Christi sic.45.

vt Dei sponsa efficiatur.69

Anima vitis.85

Animae sedes vbi sit.17

Animae sordes219

Annulus signatorius charorum effigiem gestare solitus.425.

Sponsis cur detur.427

Apponere Cor quid sit.120.

Ascendendum de valle lacrymarum.396

Duce Christo.471

Ascendere vis? descende.198. 400.

Auari Cor in thesauro post mortem repertum.121.

Auaritiae sitis.146

Augustinus amore saucius.444

B.

BAlneum Constantini ex infantium sanguine.515

Balneum Cordis, sanguineus Christi sudor513

Baptismus, spiritualis sepultura.627

S. Benedictus vt secum habitavit.166

praesentiae Dei, & examinis conscientia iugis exercitator167.

Scalam humilitatis construxit.202

Boues, quibus Cor aratur.343.

Bulla Christianorum, verba Euangelij.334

Bulla AEgyptiorum, & Romanorum quid designet.4

C.

CAstitatis lilio comparatur.373

Castrum Cordis.384 387

S. Catharinae Senensis pia instructio.296.

aufert Christus ab ea Cor proptium, illiq́ue suum tribuit.311.

spineam coronam pro aurea eligit.543

vulneri lateris Christi admora.602

Capacitas Cordis.145

Centrum Cordis Deus.496

Caecitas Cordis.315.

quam mala.321

Caeli cum Corde similitudo.24

Charitas vinùm Sponsi.411

eius effectus.412

Christus amanti omnia.599

circumcisus.179.

fons abluendo Cordi.221.

probatica piscina.222.

humilitatis doctor.400.

sequendus vsque ad Crucem.510

speculum perfectionis.616.

in Corde sepeliendus.630

Christi pulchritudo, Cor vulnerat.437.

flagellatio.531.

manus & pedes nostris speculum sunt.619

Circumcisio Cordis.177.

eius vtilitas.183

Circumcidendus totus homo.180.

quo cultro.182.

Classes Scholae Cordis.82

Clauus crucis, Cordis praesidium.560.

clauis est, qua Christi referantur penetralia.561.

Cor eo caelandum.559.

Christo

affigendum.557

Cogitationes Cordis soli Deo notae.t281.

in die Iudicij reuelabuntur.285

Columna [C]hr[i]sti, susten[t]a culum Co[r]dis.525.

anchora fluctuantis Cordis nauem sistens.516

Compunctio [C]ordis clauo timoris Dei.557

Conscientia bona custodit Cor.378

Contritio Cordis.187

eius fructus.192

Cor vnde deriuetur. 4. 20.

varia eius significata.10

vbi situm.378

pyramidis formam cur imitetur.475.

cum latius in superiori, quàm inferiori parte.473.

quàm à naturâ munitum.388.

eius figura quid moneat.527

inuerso situ qui habeant.474.

qui eo careant.89.

sepulchris olim insculptum.626.

tricuspidis instar lanceae, lateri Saluatoris immittendum.610

Cor fili, Matris, & Iudicis vnicuique assumendum, & quare.79.

sursum spectet.106.

quid Momus & Philosophus quidam in eo reprehenderint.280.

abyssus est.279.

mare tempestuosum.525.

pilosum quid designet.306.

contrahitur tristibus, dilatatur laetis.404.

est primum quod in homine nascitur.240.

à Deo experitur.232.

cur prae aliis?236.

quia operum nostrorum radix.237.

meritorum fons.252. 258.

Dei monile.241.

Dei templum.319.

nihil eo dignius diuinae Maiestati offertur.147.

pro floribus Deo offerendum.242.

pro phiala sitienti Christo exhibendum.551.

Alia de Corde, vide sparsim toto hoc Indice.

Corona spinea sepimentum Cordis.539.

quàm gloriosa.542

Crux aratrum, quo terra Cordis proscinditur.339

Cordi inserenda576.

Ferculum Salomonis, & Lectulus floridus.568.

in ea moriendum.346.

supremus Scholae Cordis vertex.564.

varia eius encomia.577.

quam appetens crucis S. Andreas.563. 572

Crucifigendum Cor, & vetus homo.569

Custodia Cordis.377

D.

DEo & mundo seruiri non potest.138

Deus Cor suum homini dat.307

Deus fluuius & aquaeductus364.

solus Cor nostrum replet.148.

singulas actiones nostras considerat282

cur oculo hyerogliphicè designetur.284

Daemones, porci.162

Dilatatio Cordis.403

quomodo fiat.406.

quo fine408.

vt in tribulatione etiam Deus Cor dilatet.409

Discipulus Scholae Cordis.35

vnde dicatur.54.

eius officium.48.

varia eorum genera.51.

diligentes praemium, negligentes poenam reportant.40

alij incipientes, alij proficientes, alij perfecti.83

Distorti Corde, Deum non esse, aut iniustum putant.292

Distortum Cor quod sit.290.

Diuisio Cordis quantum malum.136

Diuitiae fluxae.119.

earum venenum.117.

spinis comparatae.122.

quare eis Cor non apponendum.121.

eclypsant nobis solem iustitiae.118

Dolor de peccatis quantus esse debeat.189

Domus Cordis mundanda417

Donatio Cordis231

cur Deo fiat.238

Duplicitas Cordis.570

Durities Cordis.125

aeri ac lapidibus comparatur.127.

quanta adferat damna.129.

quomodo emolliatur.209

E.

EBrietas spiritualis.602

Effusio Cordis.169

Effundenda peccata è Corde.170

Elatio Cordis deiicit.400

Eleuatio Cordis noxia.198 398.

Emollitio Cordis.207

Epicterus Philosophus quam resignatae voluntatis.294

Epistola Dei Cor.330

vel ipse homo cuius Cor cera, sigillum excipiens.417.

Euangelium ex collo suspensum.335.

Cordi inseribendum336.

in morbis ad caput poni solitum.ibid.

Examen Cordis quadruplex.227.

primum.255.

secundum.267.

tertium.279.

quartum.289

Exilium haec vita.471

F.

FAcies Christi Cordi imprimenda.546

Fel Christo oblatum, nostra peccata.552

Filiorum Dei conditiones.233.

Flagella Christi Cordis stimulus.531.

Flagellatio filiorum Dei nota.533.

voluntaria, expiat peccata.534.

pigritiam excutit, sapientiam tribuit.535

Flores Cordis.369

Fons paradisi, Christus crucifixus.222

Fuga Discipulorum tempore Passiones, Christi auxit tristitiam.509

Fugit Cor puerorum more.92

Fulcrum Cordis, columna Christi.525

Funes Christi, vincula charitatis.521

iis ligari gloriosum.522.

qui Christo alligentur.558

G.

S. GErtrudis qua formula Deo Cor suum tradiderit.241.

quàm Dei voluntati conformis.293.

vt Christi membra salutarit.298

Christi Cor accipit.309

in eius Corde Iesvs inuenitur.435.

Corde transfixa.445.

Christo intimè vnita.481.

Cordi eius Christi vulnera impressa.618

Gloriae Cupido.99

Gradatim in virtutibus proficiendum.397

Gradus templi Salomonis quid significent.395

Gratia Dei aquae comparatur.361

Gratis Deus diligendus235.

Grauedo Cordis.109

eius remedium.112

Gulae damna.110

H.

HAbitat Deus in Corde152

Helena quid fecerit clauis Dominicae crucis.560

Homo caelo natus & destinarus.105

Honorius vanitas.98

Hortus Christi Cor est.370.

diligenter sepiendus.380. 539.

spinis coronae Christi.541

In horto cur Christus auspicatus passionem.513

cur in eo sepultus.628

Hostes Cordis.387

Humiliatio Cordis.197

Humilitas duplex.199

via ad exaltationem.200 399

exterior, interiori iungenda.202

Eius fructus203.

Deo coniungit.204

Hymnus pro Cordis illuminatione.325

I.

Iesus in corde S. Ignatij.433.

Margaretae de Castello.434.

Clarae de monte Falco, cuiusdam martyris. SS. Gertrudis & Mechtildis.ibid.

Ignis Deus est.451.

quid efficiat.452.

eius proprietates.457.

alienus non offerendus.453

perpetuus in altari conseruandus.454

Illuminatio Cordis.315.

quantum Dei beneficium.321

ad Imaginem Dei cur homo factus616

Imaginum vtilitas.8

Incipientium status.154

Inflammatio Cordis.451

Inhabitatio Cordis.415

Insatiabile Cor hominis.146

Instabilitas Cordis.525

Instrumenta passionis Christi, adiumenta perfectionis nostrae.591

Intentio recta260

medulla Cordis.261. 283.

multiplex263

Ioui pluuio cur olim supplicatum.362

Irrequietum est Cor, extra Deum490

Irrigatio Cordis.361

Iudicij extremi examen.285.

L.

LAcrymarum virtus.123. 224.

illis Cor effunditur.172

Lacrymae Petri212

Magdalenae.172 192 212

Lancea Longini Christi pectus aperiens609.

eâdem Cor vulnerandum.502.

Lapis caelatus, Christus crucifixus.559

Lateris Christi vulnus sponsae lectulus.610.

habitaculum Cordis, ciuitas refugij, porta tem-

pli.611.

S. Bernardi Rythmo salutatum.612.

asylum Cordis.607

Lauacrum Cordis.222

Lectio quomodo instituenda.56

Legis tabula Cor.329

Lex in Corde ponenda.332

Exemplo Christi.333.

B. Mariae, & Dauidis.334.

quo fructu.336.

Lilia Christus quaerit.271.

ipse lilium.372

Lilium quas virtutes nobis commendet.373.

anima lilium sit.375

Lingua Cordi respondeat.571.

Loqui ad Cor.43

Lumen Cordis.318

quomodo extinguatur.323

S. Lutgardis Cor suum eum Christo commutat.313.

è latere Christi porata.603

Luxuria hominem dementat111

M.

MAgdalena ad Christi pedes.619.

ad Christi sepulchrum.626

Diuini amoris iaculo transfixa.443.

eius lacrymae.172. 192. 212

Magister Scholae Cordis.32.

vt suos ad Scholam inuitet.36.

eiusdem exhortatio.39.

docendi modus.41

Manè meditandum456

B. Mariae Virgines somnus.465.

S. Mechtildis quomodo Cor suum Deo obtulerit.140.

ab eo rursus diuinum Cor in pignus accepit.310.

Christum in Corde gestauit.435

iaculo amoris vulneratur.447.

Cor eius cum Christi Corde in vnum coalescit.480

Medicina Cordis.27

Militia est vita hominis.387.

Minimum & maximum quidnam sit.145

Monita Discipulo Scholae Cordis tradita.54

Mortificatio necessaria.331.

vomis quo Cor aratur.343.

continua esse debet.345.

in eâ perseuerandum.346

eius neglectus quàm periculosus.ibid.

Mundatio Cordis.217

interior & exterior.218.

quare necessaria.220

Mundi Cordis praemium.225.

Mundus totus Cordi non sufficit.150

Musica Cordis.25

N.

NAtiuitatis Christi imago, Cordi cuiusdam virginis insculpta.434

Nazarenus quid sit.568. 585.

Nomen Iesu S. Ignatij Cordi inscriptum.433

Nouum Cor.303

absque eo homo moritur.304.

Deus promittit, & dat.306.

est ipsius Dei.307.

Numisma Dei, Cor nostrum.429.

Deo reddendum, cuius imaginem gerit.430

Numulariorum statera.255.

officium.267

O.

OBlatio Cordis vt instituenda240

Obsignatio Cordis.425.

Omnia tendunt ad centrum.494

Oratio Cordis effusio.173.

medium ad scientiam.55.

in ea vigilandum.463.

in ea distrahi, dormire est.464.

S. Thomae pro Cordis perfectione.77

P.

PAradisus voluptatis, Cor est.381.

quem Christus tuetur.383

Para Cordis cur Deo grata non sit.140

Passio Christi cibus omnium palato deseruiens.24.

scutum Cordis.391.

sublimissima philosophia.504.

nobis imitanda.341.

eius memoria Cor exarandum.340

quomodo id fiat.342.

meditatio eius quàm vtilis.498.

Bernardo quàm familiaris.502.

mensa exhibens panem & vinum.505.

S. Bonauenturae ad eam exhortatio.506.

Patria nostra caelum.403

Pax quanta conuertentium ad Cor.166

Peccata funes & vincula.519.

iis Christus ligatus.520.

Peccator Cor non habet.90.

quantum hoc malum94.

comparatur excordi columbae.91

Peccatum talentum plumbi.107.

eius consideratio, amuletum vanae gloriae.201

Peregrinatio-cum Christo patiente.73

Poenitentiae fructus.193.

Perfectio Cordis.260.

quam Deo grata.620

Perfectiones Cordis Christi.ibid.

Perfectorum stattis.411

Perseuerantia.357

Pessulum vt à Corde remouendum.50

Pingenda in Corde Christi facies.547

Plantatio Crucis in Corde.578.

Pluuia gratiae à Deo petenda.363

Ponderatio Cordis.255

qua libra fiat.259

Possidet Deum, qui possi detur à Deo.153

Praecordia.378

Praesentiae diuinae praxis.431.

fructus.432

Principale Cordis quid sit.15.

Priuilegia Scholae Cordis.58.

Probatio Cordis.267

Prodigi Historia, peccatori accommodata.160

Proficientium status.299

Protectio Cordis.387

Purgatiua via.154

Q.

QVale Cor, talis homo.3

Querela Sanctorum quòd in corpore deti neantur.493

Quaerit Deus hommes iuxta Cor suum.621

Quies Cordis.489.

in solo Deo sita.490.

vbi quaerenda492.

in Christi Sepulchro.625.

in latere vulnerato.611.

quam laeta sit.495

R.

REcedere à Corde.158

Rectificatio Cordis.289.

Rectum Cor quod dicatur.290.

quàm Deo gratum.296 621

Refrigerium & refectio in Cruce.579

Regula Cordis, Dei voluntas.289

Renouatio Cordis303.

quomodo fiat.304. 306

Repugnantem voluntatem vt Deus ad Cor reducat.164.

Reuerti ad Cor.157. 160

S.

SAcrificium Cordis.245.

quàm Deo gratum.251.

cur Deo immolandum.248.

medullatum esse debet.261.

huius altare, Sacerdos, culter, ignis.249

Sagitta charitas, Sagittarius Deus439.

hac sa-

gitta Sancti vulnerati.443.

Augustinus & Theresia.444.

Gertrudis.445.

Mechtildis.447.

triplex cuspissagittae amoris.447

Sanguis Christi lauacrum & medicina.515.

eius virtus.221.

est vinum Cor laetificans.600

Sancti viri cur grauiter saepè aegrotent.273

Scalae Cordis.395.

gradus earum.397

Scholae Cordis eminentia.20. 58.

vtilitas.60.

pax.61.

laetitia ibid. delineatio.65.

Epitome.76

Scribit Deus in charta Cordis nostri.330.

quare.332.

quando.ibid.

Scrutinium Cordis279

Scutum Cordis diuina gratia.389.

oratio.390.

Christus.394.

eiusdem passio.392

Seminatio Cordis351.

nostra culpa malè succedit.356.

Sepulchrum Christi, thalamus Cordis.625.

quo pretio Cor in eo sepeliatur627.

ex eo reflorescit & germinat.628.

quid nos doceat.629.

sepeliendus in Corde nostro Christus.630

Signaculum Cordis.423.

vt custodiatur adhibitum.427.

ipse Christus Cordi insculptus.428

Silentium.381

Similitudinem Dei vt exprimere debeamus.484

Simplicitas Cordis Deo grata.570

Sitis animae ad Deum.494.

Christi.551.

compunctione Cordis restinguitur.553

sitit anima Christi sanguinem.604

Somnus spiritualis.462.

contemplationis.465

Speculum Cordis Christi vulnera.615

Sponsus vt Cordis ostium pulset.44

Spinae Dominicae, acus qua Christi facie Cordi insuitur.347.

iis cur Christus coronatus.541.

iis Cor sepiendum.542

Spiritus Sanctus Dei digitus, quo in Corde scribit.330.

Cordis inhabitator.415.

ei praeparanda demus Cordis.417

eum mundus non potest eccipere.418.

eiusdem inuocatio.419.

ad quos veniat.420.

eius fructus.421.

orat pro nobis.422

Sabilitas Cordis Deus.492

Statera quâ Cor appenditur.262

Sursum Corda.472

T.

TEnebrae Cordis.315.

quomodo dispellantur.317

In Tentationibus ad Christi passionem recurrendum.392.

Tepiditas spiritualis.404.

tollitur spe regni caelestis406

Terrenum Cor igne diuini amoris succendendum.452.

S. Theresiae Cor aurea sagitta transfixum.444

Thesaurus est Cor nostrum.377.

in arca seruandus.378.

custodi commendandus.379

Thuribulum Cordis igne diuini amoris implendum.453

Timor Domini clauus Cor pungens.557. 560

Titulus Crucis Cordi praescriptus.584.

vnde dictus.587.

Cor tuetur.587.

olim templa ita vocata.584

Totum Cor Deus quaerit.135.

Triangularis Cordis figura quid designet.148

Tribulationes, ignis quo iusti probantur.268.

Animam mundant.271.

qua consideratione sufferendae.273.

ab inferioribus Cor auocant.274.

diuinae voluntati Cor hominis subdunt.275.

aeternam gloriam merentur.ibid.

vt Cor dilatent.409.

ad Deum redire cogunt.543

Trinitate signati sumus.430.

illa sola Cor adaequatè replet.151

Tunsio pectoris quid designet.191

V.

VAnitatis studium.101

Verbum Dei semen, in agro Cordis spargendum352.

emollit Cor.209.

eius efficacia.210.

vt audiendum.353.

& sequent.

Veneris cura Cor grauat.109

Veronicae sudarium, prototypon in Corde exprimendum545

Via purgatiua, illuminatiua, & vnitiua, vt in hac Schola explicetur.83. 407. 609.

purgatiua via.154.

illuminatiua.299.

vnitiua.412

Vigilia Cordis.461

Vinculum Cordis ex funibus Christi.519.

Vineae putatio.155.

eius visitatio.228.

quando flo-

reat.299

Vinum compunctionis.553

Vinum Cordi laetificando, Christi sanguis.600

Vita à Corde vt procedat.2

Vnio Cordium.477.

similitudinibus explicata.480.

quomodo fiat.483.

quae illam cum Deo impediant.77.

non nisi intersimiles esse potest.484.

Volatus Cordis471.

alis amoris efficitur.472.

atque instar nubium à Christo sole eleuatarum.473.

Voluntas bona quàm Deo grata.252. 258

Voluntati Dei nostra conformanda.191. 483.

quomodo id practicandum.293.

quanta ex eo laetitia.295.

homines Christo assimilat.297

Vulnera Christi refugium animarum.393. 608.

Cordis speculum.615.

concauum & vrens.617

Vulneratio Cordis,437.

amoris vulnere.593.

sagitta amoris fit.440.

quàm necessaria & vtilis.ibid.

absque ea homo malè sanus.441.

eius effectus.442.

pro ea deprecatio.447. 594.

Index Locorvm Sacrae Scriptvrae, qvae in hac schola explicantvr.

Genesis.

Cap. 1.ET tenebrae erant super faciem abyssi. Dixitq́ue Deus: fiat lux, & facta est lux.317

2.Requieuit die septimo ab vniuerso opere quod patrarat.152

4.Respexit Dominus ad Abel, & ad munera eius.257

8.Quae cùm non inuenisset vbi requiesceret pes eius, reuersa est ad eum in arcam.491

22.Tolle filium tuum vnigenitum, quem diligis Isaac, &c.246

34.Conglutinata est anima eius cum ea.478

49.Catulus leonis Iuda: ad praedam fili mi ascendisti.67. 139

Lauabit in vino stolam suam, & in sanguine vuae pallium suum.601

Exodus.

13.SAnctifica mihi omne primogenitum.245

14.Cur clamas ad me?26

25.Inspice & fac secundùm exemplar, quod tibi in monte monstratum est.615

Leuiticus.

1.INtestina verò & pedes lauabunt aqua.220

6.Ignis autem in altari semper ardebit.249. 454

10.Posuerunt ignem & incensum desuper, offerentes coram Domino ignem alienum.435

16.Assumptoq́ue thuribulo quod de prunis altaris impleuerit, & hauriens manu compositum thymiama in

incensum.453

19.Agrum tuum non seres diuerso semine.138

27.Omnis aestimatio, siclo sanctuarij ponderabitur.259

Numeri.

8.CAndelabrum in Australi parte erigatur.319

13.Absciderunt palmitem cum vua, quem portauerunt in vecte.600

Deuteronomium.

9.DOminus Deus tuus ignis deuorans, atque consumens est.451

10.Et patribus tuis conglutinatus est Dominus.478

Circumcidite praeputium Cordis vestri.179

21.Si egressus fueris ad pugnam contra inimicos tuos, & videris in numero captiuorum mulierem pulchram, &c.66

22.Si ambulans per viam, in arbore vel in terra nidum auis inueneris, &c.178

Non arabis in boue simul & asino.138

Non indueris vestimento, quod ex lana, linoq́ue contextum est.ibid.

30.Circumcidet Dominus Deus tuus Cor tuum, & Cor seminis tui.197

Lib. 1. Regum.

13.QVaesiuit Dominus virum iuxta Cor suum.13

Lib. 2. Regum.

14.POnderabat capillos capitis sui ducentis siclis, pondere publico.114

Lib. 3. Regum.

3.DAbis ergo seruo tuo Cor docile.12

19.Et tu conuertisti Corda eorum iterùm.ibid.

Lib. 4. Regum.

10.NVmquid est Cor tuum rectum sicut Cor meum cum Corde tuo? Et ait: Est.621

Iob.

7.MIlitia est vita hominis super terram.387

12.Si continuerit aquas, omnia siccabuntur, si emiserit eas, subuertent terram.362

13.Deus molliuit Cor meum.207

Psalmi.

4.FIlij hominum vsquequò graui Corde?107

21.Factum est Cor meum tamquam cera liquescens, in medio ventris mei.11. 214

22.Calix tuus inebrians quàm praeclarus est.604

23.Innocens manibus, & mundo Corde.12. 214.

32.Qui finxit singillatim Corda eorum.32

36.Gladius eorum intret in Corda ipsorum.11

37.Quoniam sagittae tuae infixae sunt mihi.391

Ibid.Miser factus sum & curuatus sum vsq; in finem.107

38.Concaluit Cor meum intra me: & in meditatione mea exardescit ignis.451

39.Legem tuam in medio Cordis mei.333

Et Cor meum dereliquit me.12. 91. 93

41.Quemadmodum desiderat Ceruus ad fontes aquarum, ita desiderat anima mea ad te Deus.493

Sitiuit anima mea ad Deum fontem viuum.363

44.Specie tua & pulchritudine tua intende, prosperè procede, & regna.437

Et filiae Tyri in muneribus vultum tuum deprecabuntur omnes diuites plebis.231

50.Cor mundum crea in me Deus.305

Sacrificium Deo spiritus contribulatus; Cor contritum & humiliatum Deus non despicies.187. 245

55.In me sunt Deus vota tua, quae reddam laudationes tibi.250

56.Paratum Cor meum deus, paratum Cor meum.13

61.Effundite coram illo Corda vestra.169

Diuitiae si affluant, nolite Cor apponere.119

65.Holocausta medullata offeram tibi.261

68.Dederunt in escam meam fel, & in siti mea potauerunt me aceto.552

71.Reges Tharsis & Insulae munera offerent.232

72.Cum hominibus non flagellabuntur.534

75.Viri diuitiarum.118

83.Cor meum & caro mea exultauerunt in Deum viuum.11

Ascensiones in Corde suo disposuit.395

91.Iustus vt palma florebit.200

96.Rectis Corde laetitia.289

103Et vinum laetificet Cor hominis.595

Posuisti tenebras, & facta est nox: in ipsa pertransibunt omnes bestiae siluae.316

Petra refugium herinaciis.608

104.Conuertit Cor eorum vt odirent populum eius.13

111.Confirmatum est Cor eius, non commouebitur.ibid.

114.Conuertere anima mea in requiem tuam.489

118Viam mandatorum tuorum cucurri, cùm dilatasti Cor meum.403

130Domine non est exaltatum Cor meum, neque elati sunt oculi mei, c.

141.Anima mea sicut terra sine aqua tibi.361. 367

Prouerbia.

6.OMni custodia serua Cor tuum, quia ex ipso vita procedit.377

10.Virga in dorso eius, qui indiget Corde.95. 531

16.Spirituum ponderator est Dominus.256

Pondus & slatera iudicia Domini sunt.ibid.

17.Sicut igne probatur argentum, & aurum camino: ita Corda probat dominus.267

20.Propter frigus piger arare noluit, mendicabit ergo aestate, & non dabitur ei.346

21.Appendit autem Corda Dominus.255

23.Praebe fili mi Cor tuum mihi.232

Ecclesiastes.

10.COrsapientis in dextera eius, & Cor stulti in sinistra illius.97

Cantica.

1.POsuerunt me custodem in vineis: vineam meam non custodiui.86

Fasciculus Myrrhae dilectus meus mihi; inter vbera mea commorabitur.15. 502

Botrus cypri dilectus meus mihi, in vineis Engaddi.600

Lectulus noster floridus.568

2.Sub vmbra illius, quem desideraueram, sedi: &fructus eius dulcis gutturi meo.578

Fulcite me floribus, stipate me malis, quia amore langueo.442

Flores apparuerunt in terra nostra, tempus putationis aduenit.154

Columba mea in foraminibus petrae, in cauerna maceriae.608

Vinea nostra floruit.300

3.In lectulo meo per noctes quaesiui quem diligit anima mea.567

Ferculum fecit sibi Rex Salomon de lignis Libani, &c.568

4.Vulnerasti Cor meum soror mea sponsa.301

5.Ego dormio, & Cor meum vigilat.461

Vox dilecti mei pulsantis: aperi mihi soror mea, amica mea, columba mea.44. 48

Surrexi vt aperirem dilecto meo.49

Manus meae stillauerunt myrrham.51

Pessulum ostij mei aperui dilecto meo.50

Anima mea liquefacta est, vt dilectus locutus est.210. 214

Labia eius lilia distillantia myrrham primam.37

6.Vt pascatur in hortis, & lilia colligat.369

Et inspicerem si floruisset vinea.227

7.Videamus si floruit vinea.228

8.Apprehendam te, & ducam in domum matris meae, ibi me docebis.53

Dabo tibi poculum ex vino condîto.551. 600

Pone me vt signaculum super Cor tuum, vt signaculum super brachium tuum.341. 425

Sapientia.

1.IN simplicitate Cordis quaerite illum.570

2.Sermo scintilla ad commouendum Cor nostrum: qua extincta, cinis erit corpus nostram.2

7.Candor est lucis aeternae, & speculum sine macula.616.

Ecclesiasticus.

2.DE prime Cor tuum & sustine.197

3.Illuminabuntur Corda vestra.345

Cor ingrediens duas vias, non habebit succes-

sus.14

14.Insatiabilis oculus cupidi.145

16Qui minoratur Corde cogitat inania.101

23.Quis superponet in cogitatu meo flagella, & in Corde meo doctrinam sapientiae.536

24.Rigabo hortum meum plantationum.361

28.Sepi aures tuas spins.542

Isaias.

19.TItulus Domini iuxta terminum altaris erit in signum, & in testimonium Domino exercituum.583

28.Coangustatum est stratum, ita vt alter decidat, & pallium breue vtrumque operire non potest.138

41.Confortauit eum clauis, vt non moueretur.557

46.Redite praeuaricatores ad Cor,157

47.Non posuisti haec super Cor tuum.13

51.Incuruare, vt transeamus.108

61.Plantatio Domini ad glorificandum.575

63.Torcular calcaui solus.601

64.Vtinam dirumperes caelos & descenderes, à facie tua montes defluerent.213

Ieremias.

4.LAua à malitia Cor tuum.11. 217

Circumcidimini Domino, & auferte praeputia Cordium.179

5.Indurauerunt facies suas supra petram.127

Audi popule stulte, qui non habes Cor.12

6.Erudire Ierusalem, ne fortè recedat anima mea à te.40

Defecit sufflatorium, in igne consumptum est plumbum.271

9.Omnis domus Israel incircumcisi sunt Corde.179

17.Prauum est Cor hominis & inscrutabile.279

22.Si fuerit Iechonias, annulus in manu dextera mea, inde euellam cum.426

23.Numquid non verba mea sunt quasi ignis, dicit Dominus: & quasi malleus conterens petram.209.

Dabo legem meam in visceribus eorum, & in Corde eorum scribam eam.329

48.Esto quasi columba nidificans in summo ore foraminis.607. 609

Threni.

2.EFfunde sicut aquam Cor tuum ante conspectum Domini.169

8.Circumdedit me felle.552

Tetendit arcum suum, & posuit me quasi signum ad sagittam.437

Dabis eis scutum Cordis laborem tuum.387

EZechiel.

3.DOmus Israel attrita fronte est, & duro Corde.130.

11.Dabo eis Corynum.477

22.Eò quòd conuersi estis omne; in scoriam.269

24.Multo labore sudatum est, & non exiuit de ea nimia rubigo eius.270. 513

28.Nihili factus es.305

36.Conuertar ad vos, & arabimini, & accipietis sementem.339

Dabo vobis Cor nouum, & spiritum nouum ponam in medio vestri.303

40.Et pone Cor tuum in omnia, quae ostendam tibi.13

44.Inducitis filios alienos incircumcisos Corde.180

Daniel.

5.APpensus es in statera; & inuentus es minus habens.256

Osee.

2.SEpiam viam tuam spinis, &c.539

Ducam eam in solitudinem, & loquar ad Cor eius.43

7.Columba seducta non habens Cor.12. 91

10.Diuisum est Cor eorum, nunc interibunt.136

11.In funiculis Adam traham eos, & in vinculis charitatis.519

13.Dirumpam interiora iecoris.11

Ioël.

2.SCindîte Corda vestra, & non vestimenta vestra.342

3.Et fons de domo Domini egredietur, & irrigabit torrentem spinarum.514

Ionas.

2.IN profundum in Corde maris.11. 491

Micheas.

6.INdicabo tibi, ô homo, quid sit bonum, & quid Dominus requirat à te: vtique facere iudicium, &c.79

Nahum.

1.INdignatio eius effusa est vt ignis, & petrae dissolutae sunt ab eo.207

Aggaeus.

1.POnite Corda vestra super vias vestras.13

2.Ponam te quasi signaculum, quia te elegi.426

Zacharias.

3.ECce lapis, quem dedi coram Iesu: super lapidem vnum septem oculi sunt: ecce ego caelabo sculpturam eius.559

7.Cor suum posuerunt vt adamantem, ne audirent legem.128

9.Vinum germinans virgines.600

13.Fons patens domini Dauid, & habitantibus Ierusalem, in ablutionem peccatoris.221

14.In die illa erit quod super, fraenum equi est sanctum Domini.561

Ex Novo Testamento.

Matthei.

5. BEati mundo Corde, quoniam ipsi Deum videbunt.12

6.Vbi est thesaurus tuus, ibi est & Cor tuum.121

Nemo potest duobus dominis seruire.138

11.Discite à me, quia mitis sum, & humilis Corde.198

12.Erit filius hominis in Corde terrae.11

13.Verbum seminatum est in Corde, &c.351

Qui autem super petrosa seminatus est, &c. non habet in se radicem, &c.354

22.Reddite quae sunt Caesaris Caesari, & quae sunt Dei Deo.430

Diliges Dominum Deum tuum ex tot Corde tuo.13

26.Vigilate, & orate; vt non intretis in tentationem.463.

27.Emerunt ex illis agrum figuli in sepulturam peregrinorum.627

Marci.

15.CHristus Rex Israel descendat nunc de Cruce.345.

Lucae.

8.EXiit qui seminat feminare semen suum.352

Dum seminat, aliud cecidit secus viam.353

Aliud ceciditin spinas.122. 355

12.Ignem veni mittere in terram, & quid volo nisi vt accendatur?451

14.Qui se humiliat, exaltabitur.200

15.In se autem reuersus, dixit, &c.160

18.Percutiebat pectus suum.191

21.Haec vidua plus quàm omnes misit.258

Attendite ne grauentur Corda vestra crapula & ebrietate, & curis huius vitae.109

Ioannis.

14.SPiritum veritatis, quem mundus non potest accipere, &c.417

Ad eum veiemus, & mansionem apud eum faciemus.420

19.Iesus Nazarenus Rex Iudaeorum.584

Vnus militum lancea latus eius aperuit.592

Actuum Apostolorum.

7.ECce video caelos apertos,212

12.Et Petrus ad se reuersus, dixit.159

13.Inueni Dauid filium Iesse virum secundùm Cor meum.13. 620

Ad Romanos.

1.OEscuratum est insipiens cor eorum.12

6.Consepulti sumus cum Christi per baptismum in mortem.625. 628

8.Sapientia carnis inimica est Deo.418

Ad Galatas.

2.Vluo autem iam non ego, viuit verò in me Christus.

4.Misit Deus spiritum filij sui in Corda nostra.415.

6.Mihi mundus crucifixus est, & ego mundo.569

Ego stigmata Domini Iesu in corpore meo porto.418

Ad Ephesios.

1.DEus det vobis illuminator oculos Cordis vestri.12.

3.Christum habitare per fidem in Cordibus vestris.152

4.Qui descendit, ipse est & qui ascendit.400

5.Vt exhiberet ipse sibi Ecclesiam gloriosam, non habentem maculam neque rugam.570

Ad Colossenses.

3.QVae sursum sunt quaetite.471

4.Orationi instate, vigilantes in ea:464

Iacobi.

1.VIr duplex animo inconstans est in omnibus viis suis.570

5.Confirmate Corda vestra.525

Petri.

4.VIgilate in orationibus.463

Apocalypsis.

3.ECce sto ad ostium, & pulso.44

22.Beati qui lauant stolas suas in sanguine agni.223.

Finis Indicis.

Menda, quae irrepservnt, sic emenda.

PAg.22.lin.3.à.sine.littera.leg.litteris.

23.l.4.vinceretur.leg.vinciretur.

29.l.24.solo.leg.soli

30.l.20.Negotium.leg.Vegetium.

36.l.7.praecepta.leg.Praeceptorem.

72.l.5.dele.hoc.

121.l.23.lachino.leg.Inchino.

155.l.15.ui.filij.leg.quae..filiae.

164.l.22.Pontitiani.leg.Potitiani.

242.l.17.mens.leg.meus.

250.l.penult.Eum.leg.Cùm.

325.l.3.paterni.luminis.leg.paternae.gloriae.

339.l.4.leg.Ezechielis.36.

346.in.margine.leg.Exod.23.

Ibid.l.27.qui.leg.quae.

373.l.9.retiorisis.leg.retortis.

381.l.12.ianua.leg.ianuam.

410.l.12.καμαιγενíαις.leg.καμενíαις.

416.l.25.leg.Quanta.vero.dignitas.est.

453.l.13.cui.leg.quibus.

462.l.2.vigiliae.leg.vigiliam.

478.l.5.glutinae.leg.glutino.

479.l.12.die.leg.Diae.

504.l.22.consideremus.leg.confideremus.

509.l.12.eo.leg.ea.

514.l.10.irriguo.leg.irriguum.

545.l.11.Veronice.leg.Berenice.

546.l.19.beatos.leg.beato.

553.l.20.defluentis.leg.defluente.

592.l.vlt.ignitum.leg.ignitam.

600.l.13.carnem.leg.carne.

611.l.13.redundant.leg.redundans.

Alia, si quae occurrant, siue mea, siue Typographi errata, & praesertim in interpunctionibus; excusata suo tempore, Lector, habe.

Censvra.

HAec Schola Cordis, quam inspirante Cordivm Scrutatore, instraxit Reverendvs ac Ervditissimvs D. Benedictvs Haeftenvs, Affligenii Praepositvs, vbique publicanda videtur; vt ad eam confluant omnes pusilli & magni: illi, vt elementa exordij Sermonum Dei addiscant; hi, vt sapientiam, non illam huius saeculi, quae instat & destruitur; sed supereminentem illam, tuam loquebatur Apostolus inter perfectos, quà illustratur oculus, quo solo videri potest Deus deorum in Sion. Felices proinde censeo eos, qui terunt limen Scholae huius, & qui vigilant ad fores eius quotidie; & obseruant ad postes ostij eius; vt hauriant scientiam & salutem à Domino. Ita censeo, Bruxellis, hac 25. Martij, 1629.

Henricus Calenüs, S Theol. Licentiatus Archibresbyter Bruxellensis, Librorum Censor.

Summa privilegii regii.

PHilippus Dei gratia, Hispaniarum, Indiarum, &c. Rex Catholicus, Archidux Austriae, Dux Burgundiae, Branbantiae, &c. Serenissimus Belgarum Princeps, diplomate suo sanxit, ne quis Librum, cui Titulus est: Schola Cordis, siue, Auersi à Deo Cordis ad eumdem Reductio & Instructio, Auctore D. Benedicto Haefteno Vltraiectino, Reformati Monasterij Affligeniensis Ordinis S. Benedicti Praeposito, praeter Boëtij à Bolswert voluntatem, vllo modo imprimat, aut alibi impressum in Inferioris Germaniae ditiones importet, venalémve habeat. Qui secus faxit, confiscatione Librorum, & alia graui poena mulctabitur, vti latiùs pater in Litteris datis Bruxellae, VI. Martij, M.DC.XXIX.

Signat

Wouwere.